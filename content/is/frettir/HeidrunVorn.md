---
Author: Magnús Örn Stefánsson
date: "2016-10-14T12:00:06+09:00"
categories:
- null
series:
- null
tags:
- nemar
description: Heiðrún Eiríksdóttir fyrrum starfsmaður BioPol ehf á Skagaströnd, og nemandi við Auðlindadeild Háskólans á Akureyri, varði meistaraverkefni sitt þriðjudaginn 11. október. Heiðrún er fyrsti meistaraneminn sem útskrifast í kjölfar...
draft: false
enableToc: false
enableTocContent: false
image: images/frettamyndir/HeidrunVorn/HeidrunVorn.jpg
title: Heiðrún Eiríksdóttir varði meistaraverkefni sitt við Auðlindadeild Háskólans á Akureyri
---
  
Heiðrún Eiríksdóttir fyrrum starfsmaður BioPol ehf á Skagaströnd, og nemandi við Auðlindadeild Háskólans á Akureyri, varði meistaraverkefni sitt þriðjudaginn 11. október. Heiðrún er fyrsti meistaraneminn sem útskrifast í kjölfar samstarfs BioPol ehf og Háskólans á Akureyri.

Verkefni Heiðrúnar ber heitið „Cultivation of PUFAs producing *Sicyoidochytrium minutum* strain using by-products from agriculture“. Markmið verkefnisins var að athuga hvort *Sicyoidochytrium minutum* gætu nýtt sér aukaafurðir sem falla til í landbúnaði sem fæðu.

*Sicyoidochytrium minutum* er örvera af ætt Thraustochytriaceae sem hafa eiginleika til þess að framleiða fjölómettaðar fitusýrur (PUFAs) t.d. docosahexaenoic (DHA) og eicosapentaenoic (EPA) omega-3 fitusýrur. Sýnt hefur verið fram á að fólki er nauðsynlegt að fá fjölómettaðar fitusýrur úr fæði í ljósi þess að líkami fólks myndar þessar fitusýrur ekki sjálfur.

Niðurstöður verkefnisins sýna að *S. minutum* gat nýtt sér aukaafurðir frá landbúnaði til vaxtar og var vöxturinn borinn saman við viðmiðunaræti. Fitusýrumyndun var 28,17% af þurrvigt og hlutfall DHA 25,24% og 5,7% EPA.

Meginhluti vinnu við verkefnið fór fram hjá BioPol ehf á Skagaströnd og var hluti af stóru rannsóknaverkefni undir stjórn Magnúsar Arnar Stefánssonar og styrkt af AVS rannsóknasjóð í sjávarútvegi. Hluti vinnunar fór fram  einnig við Háskólann á Akureyri og Háskóla Íslands.

Aðalleiðbeinandi verkefnisins var Dr. Magnús Örn Stefánsson og meðleiðbeinandi var prófessor Hjörleifur Einarsson. Andmælandi var Dr. Jakob K. Kristjánsson.


{{< img src="/images/frettamyndir/HeidrunVorn/HeidrunVorn.jpg" title="Mynd:" caption="Dr. Magnús Örn Stefánsson, Dr. Jakob K. Kristjánsson og Heiðrún Eiríksdóttir" alt="Tveir karlar (leiðbeinandi og andmælandi) og kona (útskrifaður meistaranemi), sem heldur á blómvendi eftir vel heppnaða meistaravörn, standa inni í kennslustofu" width="50%" height="50%">}}
