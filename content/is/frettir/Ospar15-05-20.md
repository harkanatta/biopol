---
Author: Valtýr Sigurðsson
date: "2018-05-31T12:00:06+09:00"
description: Þann 29. maí fóru krakkarnir í fimm efstu bekkjum Höfðaskóla ásamt kennurum og fjórum starfsmönnum BioPol í stutta hreinsunarferð um strandlengjuna á Skagaströnd. Nemendum var skipt í þrjá hópa...
categories:
- null
series:
- null
tags:
- skólaheimsókn
- samfélag
- Beach clean-up
draft: false
enableToc: false
enableTocContent: false
image: images/frettamyndir/beach/Kálfshamarsvík.jpg
title: Hreinsun strandlengjunnar / Beach clean-up day
---

Biopol heldur úti strandvöktun samkvæmt aðferðafræði og leiðbeiningum frá OSPAR (samningur um verndun hafrýmis Norðaustur-Atlantshafsins). Þetta er þriðja árið sem Biopol tekur þátt í verkefninu og vaktar ströndina á Víkum á Skaga. Ströndin í Víkum er ein af sex OSPAR ströndum hérlendis. Tilgangurinn með vöktuninni er að draga úr skaðsemi vegna mengunar á hafi og ströndum með því að finna út hvaðan rusl á ströndunum kemur, hversu hratt það safnast upp á ströndunum og fleira. Nánar má lesa um OSPAR verkefnið á vef Umhverfisstofnunar.
Á ströndinni í Víkum er talsvert af rekaviði og er hún því söfnunarsvæði fyrir rusl sem flýtur á haffletinum. Mest af ruslinu sem finnst þar er plast sem fylgir sjómennsku en plast er almennt í yfirgnæfandi meirihluta alls rusls sem finnst í íslenskum fjörum (sjá mynd úr skýrslu um örplastmengun á Íslandi).
Eins og sjá má á myndinni sem fyrlgir þessari frétt var mikið rusl á þessum 100 metra kafla í fjörunni sem var hreinsuð síðasta haust.

{{< img src="/images/frettamyndir/beach/Kálfshamarsvík.jpg" title="Mynd 1:" caption="Tíundi bekkur Höfðaskóla hreinsaði strandlengjuna í Kálfshamarsvík og safnaði 90 kílóum af rusli." alt="Nemendur og starfsfólk stilla sér upp með afrakstur dagsins sem var nokkrir svartir ruslapokar af rusli sem tíndir voru. Einn nemandi og starfskona (Karin Zech) halda í sitthvorn endann á plaströri (affallsrör úr tjörn undir vegfyllingu á svæðinu) sem hefur losnað og er eins og svartur regnbogi á myndinni." width="50%" height="50%">}}
{{< img src="/images/frettamyndir/beach/yfirlit.jpg" title="Mynd 2:" caption="Hreinsun strandlengjunnar" alt="Tvær stúlkur að setja rusl í poka úti í fjöru" width="50%" height="50%">}}
{{< img src="/images/frettamyndir/beach/vindhælisstapi.jpeg" title="Mynd 3:" caption="Hér má sjá dekk sem fundust í og ofan við fjöruna sunnan við þéttbýlið á Skagaströnd." alt="Hópur af krökkum ásamt starfskonu að bisa við ruslatýnslu í grasi fyrir ofan fjöru. Dekk liggja eins og hráviði í grasinu." width="50%" height="50%">}}
