---
Author: Valtýr Sigurðsson
date: "2020-05-15T12:00:06+09:00"
description: Biopol heldur úti strandvöktun samkvæmt aðferðafræði og leiðbeiningum frá OSPAR (samningur um verndun hafrýmis Norðaustur-Atlantshafsins). Þetta er þriðja árið sem Biopol tekur þátt í verkefninu og vaktar ströndina á Víkum...
categories:
- null
series:
- null
tags:
- ospar
- Beach clean-up
draft: false
enableToc: false
enableTocContent: false
image: images/frettamyndir/ospar/IMG_6724.jpg
title: Ospar strandhreinsun
---

Biopol heldur úti strandvöktun samkvæmt aðferðafræði og leiðbeiningum frá OSPAR (samningur um verndun hafrýmis Norðaustur-Atlantshafsins). Þetta er þriðja árið sem Biopol tekur þátt í verkefninu og vaktar ströndina á Víkum á Skaga. Ströndin í Víkum er ein af sex [OSPAR ströndum hérlendis](https://beachlitter.ospar.org/beach/vikur). Tilgangurinn með vöktuninni er að draga úr skaðsemi vegna mengunar á hafi og ströndum með því að finna út hvaðan rusl á ströndunum kemur, hversu hratt það safnast upp á ströndunum og fleira. Nánar má lesa um OSPAR verkefnið á [vef Umhverfisstofnunar](https://www.ust.is/haf-og-vatn/plastmengun/voktun-stranda/).
Á ströndinni í Víkum er talsvert af rekaviði og er hún því söfnunarsvæði fyrir rusl sem flýtur á haffletinum. Mest af ruslinu sem finnst þar er plast sem fylgir sjómennsku en plast er almennt í yfirgnæfandi meirihluta alls rusls sem finnst í íslenskum fjörum (sjá mynd úr [skýrslu um örplastmengun á Íslandi](https://harkanatta.github.io/orplastskyrslaUAR/umhverfi.html#fig:ospartafla)).
Eins og sjá má á myndinni sem fyrlgir þessari frétt var mikið rusl á þessum 100 metra kafla í fjörunni sem var hreinsuð síðasta haust.

{{< img src="/images/frettamyndir/ospar/IMG_6721.jpg" title="Mynd 1:" caption="Tóta og Valtýr við strandhreinsun eftir verklagi OSPAR í Víkum. BioPol sér um eina af nokkrum OSPAR-fjörum á Íslandi." alt="Tvær hressar menneskjur stilla sér upp á grasi með hafið sem ber við himininn í baksýn." width="50%" height="50%">}}

{{< img src="/images/frettamyndir/ospar/IMG_6724.jpg" title="Mynd 2:" caption="Mikið af rusli fékkst úr þessari ferð en samkvæmt ábúendum í Víkum hafði verið metár í reka, líklega vegna veðurofsa um veturinn." alt="Tvö eldhress með afrakstur ruslatínsluferðar í Víkum." width="50%" height="50%">}}