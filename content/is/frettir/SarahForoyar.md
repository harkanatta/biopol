---
date: "2011-10-05T12:00:06+09:00"
Author: Bjarni Jónasson
categories:
- null
series:
- null
tags:
- samstarf
description: BioPol ehf. hefur á síðustu tveimur árum staðið fyrir viðamiklum rannsóknum á lífræði, fæðuatferli og vistfræðilegum áhrifum skötusels á grunnslóð. Í tengslum við þær rannsóknir hafa byggst upp sambönd við...
draft: false
enableToc: false
enableTocContent: false
image: images/frettamyndir/SarahHanna.GIF
title: Samstarf við Færeyinga
---

BioPol ehf. hefur á síðustu tveimur árum staðið fyrir viðamiklum rannsóknum á lífræði, fæðuatferli og vistfræðilegum áhrifum skötusels á grunnslóð. Í tengslum við þær rannsóknir hafa byggst upp sambönd við erlendar stofnanir, þ.m.t. [Hafrannsóknarstofnunina í Færeyjum](https://www.hav.fo/). Á dögunum fór Sarah Nebel, líffræðingur og starfsmaður BioPol í heimsókn til Færeyja þar sem hún m.a. vann að aldursgreiningum á skötusel og ræddi hugmyndir um áframhaldandi samstarf og rannsóknir.
Helstu markmið verkefnisins sem BioPol hefur unnið að er að afla þekkingar á lífsháttum, stofnsamsetningu og áhrifum skötusels á vistsamfélög á nýjum búsvæðum tegundarinnar við vestur- og norðurströnd Íslands. Samsetning veiðistofns hefur verið rannsökuð á völdum svæðum við Breiðafjörð, Vestfirði, Húnaflóa auk þess sem áhersla hefur verið lögð á fæðunám skötusels og samspil við aðra nytjastofna, s.s hrognkelsi. Unnið er að birtingu niðurstaðna úr fyrsta hluta rannsóknanna.

{{< img src="/images/frettamyndir/SarahHanna.GIF" title="Mynd:" caption="Sarah og Hanna Elina Djurhuus starfskona hjá Færeysku hafstofunni." alt="Sarah Nebel Starfskona Biopol og Hanna Elina Djurhuus hjá Færeysku hafstofunni sitja við víðsjá" width="50%" height="50%">}}
