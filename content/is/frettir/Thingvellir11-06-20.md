---
Author: Valtýr Sigurðsson
date: "2020-06-11T12:00:06+09:00"
description: Starfsmaður BioPol, Valtýr Sigurðsson, fór suður á Þingvelli í nýliðinni viku til að kanna möguleika á notkun neðansjávardróna við vöktun Þingvallavatns. Vöktunin er gerð af Náttúrufræðistofu Kópavogs en okkar hlutverk...
categories:
- null
series:
- null
tags:
- Neðansjávar dróni
- trident
- rannsóknir
draft: false
enableToc: false
enableTocContent: false
image: images/frettamyndir/Thingvallavatn/IMG_6866.jpg
title: Skagstrendingur í Þingvallavatni
---

Starfsmaður BioPol, Valtýr Sigurðsson, fór suður á Þingvelli í nýliðinni viku til að kanna möguleika á notkun neðansjávardróna við vöktun Þingvallavatns. Vöktunin er gerð af Náttúrufræðistofu Kópavogs en okkar hlutverk væri, ef af verður, að stýra kafbátnum við myndatökur á gróðurþekju botnsins. Lygnt Þingvallavatnið var þægilæg tilbreyting fyrir sjóveikan sjávarlíffræðing.

{{< img src="/images/frettamyndir/Thingvallavatn/IMG_6879.jpg" title="Mynd 1" caption="Snið sem lagt var til prófunar á drónanum. Vöxtur vatnanálarinnar var ekki kominn á skrið ennþá." alt="Hvítur kaðall liggur á botni Þingvallavatns, grænn þörungur í kring og spotti, festur við kaðalinn stendur upp eða flýtur. Spottinn er til þess að bera saman við vöxt botngróðursins." width="50%" height="50%">}}

Markmið köfunarinnar lýtur að könnun á kransþörungnum vatnanál (Nitella opaga) í Þingvallavatni sem er vöktunarþáttur á vatnsgæðum Þingvallavatns. Líkt og segir í skýrslu frá Náttúrustofu Kópavogs ([pdf-skjal](https://natkop.kopavogur.is/asset/1924/12-3-thingvallavatn.pdf)) þá vex vatnanálin á botni vatnsins á dýptarsviði sem nær frá 8-22 metra dýpi og kallast það þörungabelti. 

{{< img src="/images/frettamyndir/Thingvallavatn/thignv.jpeg" title="Mynd 2" caption="Þörungabeltið í Þingvallavatni er búsvæði undirstöðutegunda (m.a. hornsíla og hryggleysingja) í vatninu. Grænlituð eru dýpismörkin þar sem þörungarnir geta vaxið." alt="Kort af Þingvallavatni og umhverfi þess. Loftmynd og línur af vegakerfinu." width="50%" height="50%">}}

Þingvallavatn hefur hlýnað undanfarna áratugi, líkt og ársmeðalhiti á landinu en einnig hefur styrkur næringarefna í vatninu aukist. Af því hlýst aukið magn þörungasvifs sem gerir vatnið ekki eins tært. Þetta leiðir af sér að sólarljós getur ekki borist til botns á sama dýpi og þegar vatnið er tært. Eftir því sem skyggða svæðið á botninum stækkar því minna verður þörungabelti vatnanálarinnar. 

{{< img src="/images/frettamyndir/Thingvallavatn/IMG_6874.jpg" title="Mynd 3" caption="Vatnanál með sniglaeggjum." alt="Lófi með grænum og slepjulegum vatnagróðri og enn slepjulegri glæru hlaupkenndu gumsi sem eru sniglaegg." width="50%" height="50%">}}

Þessi botngróðurbelti eru mikilvægur hlekkur í vistkerfi vatnsins þar sem þau veita skjól og nýtast sem búsvæði hornsíla og ýmissa hryggleysingja. Í Þingvallavatni eru tugir tonna af hornsílum sem eru aðalfæða sílableikjunnar sem á allt sitt undir þeim.
