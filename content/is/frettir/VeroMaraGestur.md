---
date: "2011-03-25T12:00:06+09:00"
description: Starfsfólk BioPol ehf fékk góðan gest í vikunni. Charlie Bavington framkvæmdastjóri VeroMara í Skotlandi var á Skagaströnd alla síðustu viku til þess að kynna starfsfólki BioPol mismunandi aðferðir við mælingar á þörungaeitri í skelfiski. Á undanförnum misserum hefur starfsfólk BioPol verið að kynna sér fljótvirkar aðferðir...
draft: false
enableToc: false
enableTocContent: false
image: images/frettamyndir/VeroMaraGestur.JPEG
title: Gestur frá Vero Mara Ltd. í Skotlandi hjá BioPol ehf
---

Starfsfólk BioPol ehf fékk góðan gest í vikunni. Charlie Bavington framkvæmdastjóri VeroMara í Skotlandi var á Skagaströnd alla síðustu viku til þess að kynna starfsfólki BioPol mismunandi aðferðir við mælingar á þörungaeitri í skelfiski.

Á undanförnum misserum hefur starfsfólk BioPol verið að kynna sér fljótvirkar aðferðir við að mæla mismunandi þörungaeitur í skelfiski. Gert er ráð fyrir að í apríl fari af stað umfangsmikið verkefni sem miðar að því að bera saman fjölda eiturþörunga í sjó og magn þörungaeiturs í skelfiski. Verkefninu er ætlað að skila mikilvægum upplýsingum varðandi vistfræði eiturþörunga við Ísland og tengjast þróun aðferða sem munu nýtast kræklingaræktendum til lækkunar á kostnaði við mælingar á þörungaeitri.

Bjarni Jónasson starfsmaður BioPol ehf. mun næstkomandi föstudag halda erindi á ráðstefnu hjá Skelrækt, hagsmunasamtökum skelræktenda á Íslandi, þar sem m.a. verður gert grein fyrir því sem að Charlie hafði fram að færa.

Frekari upplýsingar um þörungaeitur má finna hér fyrir neðan.

{{< img src="/images/frettamyndir/VeroMaraGestur.JPEG" title="Starfsfólk Biopol" caption="ásamt Charlie Bavington" alt="vísindafólk biopol í sloppum á Skagaströnd ásamt erlendum gesti brosa fyrir myndavélina" width="50%" height="50%">}}

## Hvað er þörungaeitur? 

Þörungar og bakteríur sem lifa samlífi með þörungum geta stundum framleitt eitruð efnasambönd. Af þúsundum tegunda smásærra svifþörunga, sem eru grunnurinn í fæðukeðjunni í hafinu, eru þó aðeins nokkrir tugir sem geta framleitt eitur. Helsta áhyggjuefni manna varðandi svokallaðan „blóma“ eitraðra þörunga (Harmful Algal Blooms), þ.e þegar fjöldi einstakra tegunda verður mikill í sjónum, er þegar skelfisktegundir eins og kræklingur sía þörunga úr sjónum og verða í kjölfarið eitraðir. Þá getur magn uppsafnaðs eiturs orðið það mikið að það getur jafnvel valdið dauða þeirra sem neyta skelfisksins (Shumway, 1990).

### Eitrunaráhrif af völdum eitraðra þörunga kallast:

(PSP)
Paralitic Shellfish Poisoning (lömunareitrun). Eitur: Saxitoxin

(ASP)
Amnesic Shellfish Poisoning (óminniseiturn). Eitur: Domoic acid

(DSP)
Diarrhetic Shellfish Poisoning (niðurgangseitrun). Eitur: Okadaic acid


{{< tabs PSP ASP DSP >}}
  {{< tab >}}

  ### (PSP) Paralitic Shellfish Poisoning (lömunareitrun)

Af eitruðum þörungum sem finnast við Ísland veldur skoruþörungurinn Alexandrium einna mestum áhyggjum. Þörungurinn framleiðir saxitoxin (taugaeitur) sem veldur lömunarveiki PSP (Paralytic Shellfish Poisoning). Getur valdið ógleði, uppköstum, svima, doða við varir og tungu og í verstu tilfellum öndunarerfiðleikum, lömun og dauða.

Við mælingar á PSP eitri notumst við kit RIDASCREEN®FAST PSP SC frá frá rBioparm í Þýskalandi.

  {{< /tab >}}
  {{< tab >}}

  ### (ASP) Amnesic Shellfish Poisoning (óminniseiturn)

Pseudo-nitzschia er eini kísilþörungurinn sem getur verið eitraður við Ísland. Tegundin blómstrar yfirleitt um vor eða sumar en getur fundist nánast allt árið. Þær tegundir Pseudo-nitzschia sem eru eitraðar framleiða domoic sýru sem getur valdið svokallaðri óminniseitrun, Amnesic Shellfish Poisoning (ASP). Einkenni eitrunar eru meltingatruflanir, taugatruflanir svo sem ruglingur, minnisleysi, mikill höfuðverkur og flogaköst. Getur valdið dauða.

ASP eitur er hægt að mæla með góðum árangri með ELISA- prófi. Prófið sem við notum fyrir ASP eitur kemur frá Biosense Laboraties í Noregi eða með prófum frá Jellett í Kanada.

  {{< /tab >}}
  {{< tab >}}

  ### (DSP) Diarrhetic Shellfish Poisoning (niðurgangseitrun)
Til eru yfir 200 tegundir af ættkvíslinni Dinophysis en aðeins 8 af þeim eru taldar eitraðar. Hafrannsóknarstofnun Íslands hefur sérstaklega fylgst með 3 af þeim. Þörungar af þessari tegund framleiða okadaic sýru og dinophysistoxin (DTX-1) og valda þeir DSP eitrun (Diarrhetic Shellfish Poisoning). Áhrif eitrunar eru yfirleitt magaverkir, ógleði, svefnhöfgi en dauðsföll hafa ekki verið rakin til eitrunar af völdum Dinophysis.

ELISA- prófin sem við notum til mælinga á DSP eru frá Biosense Labaratories í Noregi en við höfum verið í viðræðum við GlycoMar í Skotlandi um að taka upp Phosphatase Inhibition Assay aðferð við mælingar á DSP eitri.
  {{< /tab >}}
{{< /tabs >}}

{{< img src="/images/frettamyndir/alexandrium.jpg" title="Alexandrium þörungar" caption="Alexandrium þörungar sem voru í sýni í Miðfirði 3.6.2010" alt="Alexandrium þörungar úr smásjá" width="25%" height="25%">}}

{{< img src="/images/frettamyndir/asp.jpg" title="Pseudo-nitzschia" caption="Kísilþörungurinn Pseudo-nitzschia" alt="Kísilþörungar úr smásjá" width="25%" height="25%">}}

{{< img src="/images/frettamyndir/dsp.jpg" title="Dinophysis acuminata" caption="Dinophysis acuminata þörungur úr sýni sem tekið var í Miðfirði þann 3.6.2010" alt="Dinophysis acuminata þörungar úr smásjá" width="25%" height="25%">}}


