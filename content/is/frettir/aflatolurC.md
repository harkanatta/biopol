---
Author: Halldór G. Ólafsson
date: "2015-01-09T12:00:06+09:00"
description: Aflatölur á Skagastrandarhöfn hafa verið uppfærðar fyrir desember 2014 og færðar inn á heimasíðu BioPol ehf. Heildarafli, í desember, var nokkru minni en síðustu tvo mánuði á undan, u.þ.b. 1.000...
categories:
- null
series:
- null
tags:
- aflatölur
draft: false
enableToc: false
enableTocContent: false
image: images/frettamyndir/ferskt_frost_des.png
title: Uppfærðar aflatölur fyrir árið 2014
---

Aflatölur á Skagastrandarhöfn hafa verið uppfærðar fyrir desember 2014 og færðar inn á heimasíðu BioPol ehf. Heildarafli, í desember, var nokkru minni en síðustu tvo mánuði á undan, u.þ.b. 1.000 tonn. Þar munaði aðallega um veðurfarið í desember sem gerði það að verkum að ekki voru margir dagar sem hægt var að róa á miðin. Þannig voru aðeins 11 dagar í desember þar sem afla var landað á Skagastrandarhöfn, þar af voru fjórir dagar þar sem aðeins einn bátur landaði.

{{< img src="/images/frettamyndir/ferskt_frost_des.png" title="Mynd:" caption="Samanburður á lönduðum afla á Skagaströnd milli 2011 og 2014." alt="Excel graf, stöplarit " width="50%" height="50%">}}

Nú má einnig sjá samanburð á lönduðum afla síðustu fjögurra ára á Skagaströnd, árin 2011-2014. Árið 2014 var áberandi lakast hvað varðar ferskan afla en var á pari við árið 2011 þegar kemur að frosnum afla.
Hægt er að skoða aflatölurnar með því að smella á tengilinn "Afli" í valmynd hér á síðunni.
