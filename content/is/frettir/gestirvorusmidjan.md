---
Author: Valtýr Sigurðsson
date: "2018-02-12T12:00:06+09:00"
description: BioPol hefur fengið fjölda gleðilegra heimsókna í gegnum árin frá nemendum Höfðaskóla í tengslum við kennslu og til að fræðast um okkar störf. Þessa dagana er hefur skólakennslan í náttúrufræði...
categories:
- null
series:
- null
tags:
- ýmislegt
- vörusmiðjan
- samfélag
- skólaheimsókn
draft: false
enableToc: false
enableTocContent: false
image: images/frettamyndir/gestirvorusmidja/krakkar.jpg
title: Gestir í Vörusmiðjunni
---
  
BioPol hefur fengið fjölda gleðilegra heimsókna í gegnum árin frá nemendum Höfðaskóla í tengslum við kennslu og til að fræðast um okkar störf. Þessa dagana er hefur skólakennslan í náttúrufræði snúist um þörunga, stóra og smáa en á því sviði erum við með nokkrar rannsóknir í gangi. Ýmsir smáþörungar voru hafðir til sýnis á rannsóknarstofunni og í því sambandi var sagt frá fæðuvefjum og flokkunarfræði og skoðað í smásjá hvernig grænukorn endurkasta rauðu ljósi undir flúrlýsingu. Krakkarnir ráku okkur ósjaldan á gat með ótal skemmtilegum spurningum sem misauðvelt er að svara.

Í Vörusmiðjunni var þarinn til sýnis og smökkunar sem lagðist jú misjafnlega í mannskapinn en þar eru öll tæki og tól til staðar til að vinna verðmæti úr þessari auðlind. Fjallað var um muninn á smáþörungum og þara og mismunandi nýtingarmöguleika sem eru í boði. Sumir krakkanna sem koma úr sveit gátu sagt okkur frá dæmum um nýtingu þara t.d. sem áburð og flestir höfðu smakkað söl og "nori" sem er notað í sushi. Bragðað var á þurrkuðum beltisþara og hrossaþara svo dæmi séu tekin en þessar tegundir mynda miklar breiður á grunnsævi víða um landið.

{{< img src="/images/frettamyndir/gestirvorusmidja/krakkar.jpg" title="Mynd 1:" caption="Nemendur Höfðaskóla í heimsókn í Vörusmiðjunni" alt="Unglingar í hlífðarfatnaði. Samsett mynd úr þremur myndum, 3 til 4 unglingar saman stilla sér upp fyrir myndavélina. Flestir eru brosandi eða með þumalinn á lofti." width="50%" height="50%">}}
