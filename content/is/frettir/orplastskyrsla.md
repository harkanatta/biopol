---
Author: Valtýr Sigurðsson
date: "2019-11-06T12:00:06+09:00"
description: Langstærstur hluti örplasts sem berst út í umhverfið hér á landi kemur frá bifreiðaumferð og vegmerkingum. Aðrar veigamiklar uppsprettur eru frá húsamálningu og þvotti á fatnaði úr gerviefnum. Helstu farvegir...
categories:
- null
series:
- null
tags:
- örplast
- nnv
- skýrsla
draft: false
enableToc: false
enableTocContent: false
image: images/frettamyndir/orplast/kynningUAR.jpg
title: Skýrsla um örplast kynnt
---

Langstærstur hluti örplasts sem berst út í umhverfið hér á landi kemur frá bifreiðaumferð og vegmerkingum. Aðrar veigamiklar uppsprettur eru frá húsamálningu og þvotti á fatnaði úr gerviefnum. Helstu farvegir eru með ofanvatni sem rennur í gegnum ræsin í þéttbýli út í hafið.

Hér er hlekkur á skýrsluna: [skýrsla](https://harkanatta.github.io/orplastskyrslaUAR/)

Hér er hlekkur á fréttina hjá ráðuneytinu: [frétt](https://www.stjornarradid.is/efst-a-baugi/frettir/stok-frett/2019/10/31/Skyrslur-um-orplast-og-lyfjaleifar-i-islensku-umhverfi-kynntar-/)

Til þess að sporna gegn flæði örplasts með ofanvatni má bæta hreinsun ofanvatns, til dæmis með settjörnum við helstu umferðargötur í Reykjavík og öðrum stærri þéttbýlissvæðum. Almenningur getur helst lagt sitt af mörkum með því að skipuleggja og taka þátt í fjöruhreinsunum þar sem sjávarföllin mylja stærra plast í örplastagnir sem dreifast svo um hafið ([hlekkur á grein](http://theconversation.com/the-oceans-plastic-problem-is-closer-to-home-than-scientists-first-thought-123422)). 

Það er ekki úr vegi að benda á að þó svo mikið af örplasti berist til sjávar er ekki þar með sagt að neysla sjávarafurða sé varhugaverð. Samkvæmt breskri rannsókn fellur talsvert meira örplast matardiskana okkar á meðan við borðum heldur en það sem við hugsanlega innbyrðum með sjávarfangi eins og kræklingi ([hlekkur á grein](https://www.sciencedirect.com/science/article/pii/S0269749117344445?via%3Dihub#undfig1)).

{{< img src="/images/frettamyndir/orplast/kynningUAR.jpg" title="Mynd 1:" caption="Skýrsla BioPol kynnt á fundi umhverfisráðuneytisins." alt="Maður, Valtýr Sigurðsson, stendur við púlt." width="50%" height="50%">}}