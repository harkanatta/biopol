---
Author: Halldór G. Ólafsson
date: "2016-09-09T12:00:06+09:00"
categories:
- null
series:
- null
tags:
- þörungar
description: BioPol ehf í samstarfi við Háskólann á Akureyri halda alþjóðlega vinnustofu þörungasérfræðinga alls staðar að úr heiminum á Skagaströnd í næstu viku. Dr. Bettina Scholz starfsmaður BioPol ehf og...
draft: false
enableToc: false
enableTocContent: false
image: images/frettamyndir/VinnustofaBettina/BettinaMynd.png
title: Alþjóðleg vinnustofa hjá BioPol ehf á Skagaströnd
---
  
BioPol ehf í samstarfi við Háskólann á Akureyri halda alþjóðlega vinnustofu þörungasérfræðinga alls staðar að úr heiminum á Skagaströnd í næstu viku. Dr. Bettina Scholz starfsmaður BioPol ehf og Háskólans á Akureyri hefur haft frumkvæði að því að kalla saman 25 vísindamenn frá 11 þjóðlöndum til Skagastrandar til þess að sækja vinnustofu sem ber yfirskriftina "2nd Plankton Chytridiomycosis Workshop 15th – 17th september 2016". Umfjöllunarefni fundarins verður samspil þörunga og sýkingarvalda sem herja á þá í náttúrunni. 

Þekking á þessu sviði hefur verið takmörkuð fram til þessa og talið mikilvægt að bæta þar úr enda smáþörungar grunnur að öllu lífi sem þrífst í vatni og sjó. Meginmarkmið vinnustofunnar er að miðla upplýsingum á milli einstaka vísindamanna og undirbyggja sameiginlega styrkumsókn til Evrópusambandisins sem félli undir Horizon 2020. Vinnustofan er styrkt af Uppbyggingarsjóði Norðurlands vestra og Rannsóknasjóði Háskólans á Akureyri.

Frekari upplýsingar um rannsóknarefnið, sem styrkt er af RANNÍS,  má finna undir eftirfarandi hlekk:
Scholz et al. (2016) Zoosporic parasites infecting marine diatoms – A black box that needs to be opened.FungalEcologydoi:10.1016/j.funeco.2015.09.002. http://www.sciencedirect.com/science/article/pii/S1754504815001154


{{< img src="/images/frettamyndir/VinnustofaBettina/BettinaMynd.png" title="Mynd:" caption="Flúrljómandi þörungar í smásjá af rannsóknarstofu BioPol" alt="Smásjá (microscope), mjög dökk mynd með nokkrum bláum kúlum og útlínum af smáþörungum." width="50%" height="50%">}}
