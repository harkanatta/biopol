---
Author: Halldór G. Ólafsson
date: "2017-09-17T12:00:06+09:00"
categories:
- null
series:
- null
tags:
- vörusmiðjan
- tilkynningar
description: Kynningarfundir vegna starfsemi Vörusmiðju BioPol á Skagaströnd munu verða haldnir í næstu viku. Vörusmiðjan mun hafa öll tilskilin leyfi til matvælaframleiðslu og því verður mögulegt fyrir frumkvöðla og smáframleiðendur að...
draft: false
enableToc: false
enableTocContent: false
image: images/frettamyndir/vorusm_tilkynning/orhildurB.jpg
title: Kynningarfundir vegna Vörusmiðju BioPol
---
  
  Kynningarfundir vegna starfsemi Vörusmiðju BioPol á Skagaströnd munu verða haldnir í næstu viku. Vörusmiðjan mun hafa öll tilskilin leyfi til matvælaframleiðslu og því verður mögulegt fyrir frumkvöðla og smáframleiðendur að taka fyrstu skrefin í þróun á vörum sínum eða stunda eiginlega framleiðslu. Einnig verður aðstaða til að undirbúa veislur og bakstur fyrir stór tilefni. Hægt verður að leigja aðstöðuna undir námskeiðahald.

Leigugjaldi verður stillt í hóf þar sem markmiðið er að styðja smáframleiðendur í að koma vöru sinni á markað og stuðla þannig að aukinni verðmætasköpun í heimabyggð.

Fundirnir verða sem hér segir:

   Staður | Tímasetning
--------|------
    Laugarbakki: Félagsheimilið Ásbyrgi | þriðjudaginn 22. ágúst kl. 15.00
  Skagafjörður: Kakalaskáli | miðvikudaginn 23. ágúst kl. 15.00
  Skagaströnd: Gamla Kaupfélagið, efrihæð | fimmtudaginn 24. ágúst kl. 14.00

