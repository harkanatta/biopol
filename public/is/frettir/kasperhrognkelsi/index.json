[{"content":"Halldór G. Ólafsson Framkvæmdastjóri\nsími: 8967977\nNetfang: halldor@biopol.is\nResearch Gate\nDr. Bettina Scholz Þörungasérfræðingur\nNetfang: bettina@biopol.is\nResearch Gate\nLinda Kristjánsdóttir Rannsóknamaður\nNetfang: linda@biopol.is\nValtýr Sigurðsson Líffræðingur MSc\nNetfang: valtyr@biopol.is\nGoogle Scholar\nÞórhildur María Jónsdóttir Umsjón Vörusmiðju\nsími: 8636355\nNetfang: tota@biopol.is\nJens Jakob Sigurðarson Efnaverkfræðingur\nNetfang: jens@biopol.is\nResearch Gate\n","description":"Starfsfólk BioPol","id":0,"section":"umokkur","tags":null,"title":"Starfsfólk","uri":"/is/umokkur/starfsf%C3%B3lk/"},{"content":"Forsaga og upphaf: Í apríl 2007 hófst á vegum sveitarfélagsins Skagastrandar hugmyndavinna að stofnun sjávarlíftækniseturs á Skagaströnd í samstarfi við Hjörleif Einarsson, prófessor við Háskólann á Akureyri. Í framhaldi af undirbúnings- og stefnumótunarvinnu stofnaði sveitarfélagið sjávarlíftæknisetrið Bio Pol ehf sem kom á fót rannsóknarsetri í samstarfi við Háskólann á Akureyri. Stofnfé BioPol ehf. var 7.000.000 ISK og stefnt að því að fleiri hluthafar komi að því á næstu misserum ásamt því að stofna til samstarfs og tengsla við hliðstæðar rannsóknarstofur við Atlantshaf. Halldór Gunnar Ólafsson sjávarútvegsfræðingur var ráðinn sem framkvæmdastjóri BioPol ehf. Undirritaðir hafa verið samstarfssamningar við Háskólann á Akureyri, Scottish Association for Marine Science, Norðurlandsdeild Veiðimálastofnunar Íslands og Selasetur Íslands.\nKjarnastarfsemi setursins byggist á rannsóknum á lífríki Húnaflóa. Markmið rannsóknanna beinast m.a. að möguleikum á nýtingu sjávarfangs sem ekki hefur haft skilgreind not eða eiginleikar ekki verið þekktir. Einnig beinist rannsóknarstarfið að umhverfisvöktun með sérstaka áherslu á að fylgjast með breytingum á lífríkinu, áhrifavöldum og afleiðingum.\nHlutverk og þjónusta: Á vettvangi lífríkisrannsókna verður byggt upp samstarf við sambærilegar rannsóknarstofnanir bæði innanlands og utan. Horft verði til þess að innlendar rannsóknarstofur á þessu sviði myndi þekkingarklasa og jafnframt verði ræktað gott samstarf við erlendar rannsóknarstofnanir á borð við Scottish Association for Marine Science. Sérstaklega verði horft til þess að mynda samstarf milli rannsóknarstofa á sviði sjávarlíffræði og líftækni í Bretlandi og Noregi til þess að útbúa sameignlegar styrkumsóknir til Evrópusambandsins.\nMeð uppsetningu og skilgreiningu á varðveisluaðferðum og búnaði til varanlegrar og tryggrar gæslu lífsýna verði byggður upp lífsýnabanki fyrir sjávarlífverur í vistkerfi hafsins við Ísland.\nVið rannsóknir á vettvangi sjávarlíftækni verður lögð áhersla á að kortleggja þau verðmæti sem þekkt eru ásamt því að leita nýrra verðmæta og leita nýsköpunar og nýrra möguleika til verðmætasköpunar úr sjávarfangi t.d á vettvangi fæðubótaefna, snyrtivara, sem og íblöndunarvara fyrir matvæla og fóðuriðnað\nÁvinningur og framtíðarsýn: Væntanlegur ávinningur með öflugum rekstri BioPol yrði margvíslegur. Þess er vænst að BioPol muni á næstu 5 árum ná að byggja upp nauðsynlega færni með því að hafa 5 til 7 sérfræðinga auk aðstoðarfólks og meistara- og doktorsnema þannig að fyrirtæki og sjóðir telji fýsilegt að fjárfesta enn frekar í rannsóknum og þróun á sviði líftækni. Þá er þess vænst að niðurstöður verkefna setursins „leiti út á markað“ og að í framhaldinu myndist sprotafyrirtæki sem hefji framleiðslu á ýmsum vörum til neytenda eða til áframhaldandi vinnslu. Slík fyrirtæki yrðu ekki síst stofnuð á landsbyggðinni í nágrenni setursins. Þá er þess vænst að setrið tryggi forystu Íslands á nýtingu verðmæta úr sjó og sjávarfangi og geri svæðið að nk. „Silicon Valley“ á starfssviði sínu.\n","description":"Saga fyrirtækisins","id":1,"section":"umokkur","tags":null,"title":"Forsaga og upphaf","uri":"/is/umokkur/forsaga/"},{"content":"Kjarnastarfsemi setursins byggist á rannsóknum á lífríki Húnaflóa. Markmið rannsóknanna beinast m.a. að möguleikum á nýtingu sjávarfangs sem ekki hefur haft skilgreind not eða eiginleikar ekki verið þekktir. Einnig beinist rannsóknarstarfið að umhverfisvöktun með sérstaka áherslu á að fylgjast með breytingum á lífríkinu, áhrifavöldum og afleiðingum.\nÁ vettvangi lífríkisrannsókna verður byggt upp samstarf við sambærilegar rannsóknarstofnanir bæði innanlands og utan. Horft verði til þess að innlendar rannsóknarstofur á þessu sviði myndi þekkingarklasa og jafnframt verði ræktað gott samstarf við erlendar rannsóknarstofnanir á borð við Scottish Association for Marine Science. Sérstaklega verði horft til þess að mynda samstarf milli rannsóknarstofa á sviði sjávarlíffræði og líftækni í Bretlandi og Noregi til þess að útbúa sameignlegar styrkumsóknir til Evrópusambandsins.\nMeð uppsetningu og skilgreiningu á varðveisluaðferðum og búnaði til varanlegrar og tryggrar gæslu lífsýna verði byggður upp lífsýnabanki fyrir sjávarlífverur í vistkerfi hafsins við Ísland. Við rannsóknir á vettvangi sjávarlíftækni verður lögð áhersla á að kortleggja þau verðmæti sem þekkt eru ásamt því að leita nýrra verðmæta og leita nýsköpunar og nýrra möguleika til verðmætasköpunar úr sjávarfangi t.d á vettvangi fæðubótaefna, snyrtivara, sem og íblöndunarvara fyrir matvæla og fóðuriðnað.\n","description":"Kjarnastarfsemi setursins byggist á rannsóknum á lífríki Húnaflóa. Markmið rannsóknanna beinast m.a. að möguleikum á nýtingu sjávarfangs sem ekki hefur haft skilgreind not eða eiginleikar ekki verið þekktir. Einnig beinist rannsóknarstarfið að umhverfisvöktun með sérstaka áherslu á að fylgjast með breytingum á lífríkinu, áhrifavöldum og afleiðingum.","id":2,"section":"umokkur","tags":null,"title":"Rannsóknir","uri":"/is/umokkur/ranns%C3%B3knir/"},{"content":"\r\rSjávarlíftæknisetrið BioPol ehf var stofnað þann 5. júlí 2007 en hóf formlega starfsemi þann 1. september 2007.\r\rStjórn\rVarastjórn\r\rAdolf H. Berndsen formaður\nHjörleifur Einarsson\nRögnvaldur Ólafsson\nSigríður Gestsdóttir\nSteindór R. Haraldsson\r\rGígja H. Óskarsdóttir\nGuðjón Guðjónsson\nGuðmundur Finnbogason\nIngibergur Guðmundsson\nMagnús B. Jónsson\r\nMynd:\rStjórn BioPol ehf. við fundarstörf árið 2008\r\r\r\r\r'use strict';\rvar containerId = JSON.parse(\"\\\"d94c3b43b0911a9f\\\"\");\rvar containerElem = document.getElementById(containerId);\rvar tabLinks = null;\rvar tabContents = null;\rvar ids = [];\rif (containerElem) {\rtabLinks = containerElem.querySelectorAll('.tab__link');\rtabContents = containerElem.querySelectorAll('.tab__content');\r}\rfor (var i = 0; i 0) {\rtabContents[0].style.display = 'block';\r}\r","description":"Stjórn BioPol ehf.","id":3,"section":"umokkur","tags":null,"title":"Stjórn félagsins","uri":"/is/umokkur/stj%C3%B3rn/"},{"content":"Talsverður þörungablómi var í höfninni á Skagaströnd í gær. Sjórinn var rauðbrúnn á lit og gruggugur eins og sést á myndunum hér fyrir neðan. Eftir nánari athugun kom í ljós að hér voru á ferð skoruþörungar, hornþörungur sem hefur vísindaheitið Ceratium furca. Í Þörungatali Helga Hallgrímssonar er sagt frá því að skoruþörungar myndi einstaka sinnum mor og liti sjó; sé það kallað blóðsjór.\nMynd 1::\rÞörungablómi (e. red tide) í höfninni á Skagaströnd 9. október síðastliðinn.\r\r\rÞetta var kærkomið tækifæri fyrir Bettinu Scholz þörungasérfræðing sem tók sýni og setti þörunginn í ræktun fyrir rannsóknir sínar en sjaldgæft er að ná smáþörungum í viðlíka þéttleika sem þessum.\nVið þökkum Sigurbirni Björgvinssyni fyrir ábendinguna.\nMynd 2::\rHornþörungar af tegundinni *Ceratium furca* sem teknir voru úr höfninni í gær. Þetta eru smásæir þörungar sem eru aðeins um 70-200 µm á lengd.\r\r\r","description":"Talsverður þörungablómi var í höfninni á Skagaströnd í gær. Sjórinn var rauðbrúnn á lit og gruggugur eins og sést á myndunum hér fyrir neðan. Eftir nánari athugun kom í ljós...","id":4,"section":"frettir","tags":["ýmislegt","þörungar"],"title":"Þörungablómi í Skagastrandarhöfn.","uri":"/is/frettir/thorungablomi/"},{"content":"Kynningarfundir vegna starfsemi Vörusmiðju BioPol á Skagaströnd munu verða haldnir í næstu viku. Vörusmiðjan mun hafa öll tilskilin leyfi til matvælaframleiðslu og því verður mögulegt fyrir frumkvöðla og smáframleiðendur að taka fyrstu skrefin í þróun á vörum sínum eða stunda eiginlega framleiðslu. Einnig verður aðstaða til að undirbúa veislur og bakstur fyrir stór tilefni. Hægt verður að leigja aðstöðuna undir námskeiðahald.\nLeigugjaldi verður stillt í hóf þar sem markmiðið er að styðja smáframleiðendur í að koma vöru sinni á markað og stuðla þannig að aukinni verðmætasköpun í heimabyggð.\nFundirnir verða sem hér segir:\n   Staður Tímasetning     Laugarbakki: Félagsheimilið Ásbyrgi þriðjudaginn 22. ágúst kl. 15.00   Skagafjörður: Kakalaskáli miðvikudaginn 23. ágúst kl. 15.00   Skagaströnd: Gamla Kaupfélagið, efrihæð fimmtudaginn 24. ágúst kl. 14.00    ","description":"Kynningarfundir vegna starfsemi Vörusmiðju BioPol á Skagaströnd munu verða haldnir í næstu viku. Vörusmiðjan mun hafa öll tilskilin leyfi til matvælaframleiðslu og því verður mögulegt fyrir frumkvöðla og smáframleiðendur að...","id":5,"section":"frettir","tags":["vörusmiðjan","tilkynningar"],"title":"Kynningarfundir vegna Vörusmiðju BioPol","uri":"/is/frettir/vorusm_tilkynning/"},{"content":"Starfsmenn Biopol framkvæmdu rannsóknir á fæðu skötusels á árunum 2010-2011. Í kjölfarið vöknuðu spurningar um árstíðabundið far skötusels og var því ráðist í merkingar á þeim 2013.\nMynd 1::\rRannsóknir BioPol á fæðu skötusels frá 2010-2011. Bjarni Jónasson, fyrrv. starfsmaður með vænan skötusel á rannsóknastofu BioPol og lítið meltir rauðmagar úr maga skötuselsins.\r\r\rSkötuselur (Lophius piscatorius) er botnfiskur sem tilheyrir ættbálki kjaftagelgja (Lophiiformes). Þennan fisk höfðu íslendingar aðeins fengið sem meðafla á humarveiðum úti fyrir Höfn í Hornafirði á árum áður. Skötuselurinn jók útbreiðslu sína við Íslandsstrendur umtalsvert um aldamótin og fannst í auknu mæli um allt sunnan- og vestanvert landið og dreifðist norður fyrir Vestfirði austur að Langanesi innan nokkurra ára. Útbreiðsla skötusels hefur dregist saman síðustu ár, álíka og hún var fyrir aldamót (Heimild: pdf).\nStarfsmenn BioPol merktu 8 skötuseli í samstarfi við Viktor Jónsson og Guðbrand Björgvinsson í byrjun vetrar árið 2013 sem voru á netaveiðum á Snæfellsnesi og Grindavík. Aðeins voru þeir fiskar merktir sem voru um og yfir 90 cm á lengd og virtust lífvænlegir þrátt fyrir aðfarirnar uppi á dekki.\nMynd 2::\rHalldór G. Ólafsson framkvæmdastjóri BioPol við merkingar á Skötusel á Arnari SH - 157 í Breiðafirði, nóv. 2013.\r\r\rÁtta merki voru sett út og þar af fengust gögn úr fimm merkjum. Þau öfluðu gagna í mislangan tíma, frá sjö dögum upp í 58 daga. Merkin sem notast var við eru svokölluð PSAT (Pop-up Satellite Archival Tags) frá Desert Star Systems LLC. Slík merki eru sérstök af því leiti þau fljóta upp á yfirborðið og senda upplýsingarnar sem þau safna um gervihnött (Argos gervihnattakerfið). Þau eru forritanleg svo hægt er, meðal annars, að stilla hvenær þau losna frá fiskinum og tíðni gagnaöflunar. Mælingarnar eru punktmælingar á fjögurra mínútna fresti sem skrá dýpi, hita, ljósmagn, segulsvið og hröðun.\nHér á eftir fer umfjöllun um gögn sem bárust frá tveimur merkjum. Það fyrra var í frekar stuttan tíma á viðfangi sínu og er líklegt að sá fiskur hafi drepist á meðan merkið var enn á en það seinna var öllu lengur við gagnaöflun og var sá fiskur líklega enn lifandi þegar merkið losaði sig af. Seinna merkið fannst rekið á fjöru á Suðurlandi nálægt ósi Ölfusár sem reyndist vel við túlkun gagnanna.\nMerki A: Mynd 3::\rDýpis og hitastigsmælingar frá merki sem var í um 12 daga á skötusel.\r\r\rFiskurinn kafaði niður á um 160 metra dýpi fyrsta daginn, 15. nóv. Útlit er fyrir að fiskurinn hafi verið á sundi til 20. nóv. því sjávarföll sjást ekki á dýptarmælingunum fyrr en eftir það tímabil. Þann 20. nóv. stöðvaðist fiskurinn niðri við botninn og hélt sig þar þar til merkið losnaði 27. nóv. Hitastig var innan þeirra marka sem skötuselurinn þrífst við allan tímann.\nMynd 4::\rHröðunarmælingar merkis A.\r\r\rÞegar hröðunarmælingar merkisins eru bornar saman við dýpismælingarnar fæst eilítið meira rými til túlkunar á aðstæðum fisksins, þó ber að hafa í huga að á milli mælinga (punkta) eru fjórar mín. eða meira. Hröðunarmælingar eru mikið notaðar til að rannsaka atferli dýra í náttúrunni en til þess að fá af því skýra mynd er nauðsynlegt að tíðni mælinga sé meira en 10 mælingar á sek. Í þessari rannsókn þar sem 4 mínútur eru á milli mælinga má sjá gróflega hvort fiskurinn vísaði upp eða niður miðað við afstöðu merkisins gagnvart þyngdarafli jarðar.\nMerkið var fest á bakhlið fisksins með tveimur festingum, önnur rétt aftan við haus og hin um 20 cm aftar á búknum (mynd 2). Það hefur flotholt á framendanum svo það er sjaldnast í fullkomlega láréttri stöðu jafnvel þó fiskurinn sé láréttur.\nZ-ás merkisins (mynd 4) liggur eftir dýrinu endilöngu og gildi hans sýna hvort það er lóðrétt, lárétt eða eitthvað þar á milli\nÞegar merkið er lárétt eru Z-gildin = 0, þegar merkið er lóðrétt, með flotholtið upp, eru Z-gildin = 1 en ef að merkið er lóðrétt, með flotholtið niður, eru Z-gildin = -1.\n   Stefna Z-gildi     ↔ 0   ↑ 1   ↓ -1    Það má því sjá á hröðunargrafinu (mynd 4) að á meðan fiskurinn er á sundi, frá 15. til 20. nóv. vísar merkið meira og minna aðeins upp á við en þegar fiskurinn sest á botninn þann 20. nóv. er merkið lárétt í nokkra daga. Á milli 23. og 24. nóv. fer merkið smám saman að leita í lóðrétta stöðu og helst þannig þar til það losar sig af fiskinum.\nMerkin eru ekki föst í lykkjunum og geta snúist þess vegna eru X og Y ásarnir ekki eins áreiðanlegir og Z-ásinn. Það er því ekki ómögulegt að ytri aðstæður valdi breytingum á þeim gildum en X- og Y-ásar merkisins eru nokkuð stöðugir á meðan fiskurinn er á sundi til 20. nóv. en þá verða tveir skyndilegir snúningar og þann 23. nóv. snýst merkið nokkrum sinnum. Þegar merkið er lóðrétt 24. nóv. dansa X- og Y-gildin kringum núllið svo að merkið er þá greinilega lóðrétt síðustu dagana.\nFrá 20. nóv. er hugsanlegt að fiskurinn liggi dauður á hlið, hræætur snúi honum svo fram og til baka og að lokum snúist hræið í lóðrétta stöðu á nokkrum klukkustundum þann 24. nóv. Það er einnig hægt að hugsa sér að fiskurinn sé lifandi og liggi á hallandi undirlagi t.d. upp við grjóthnullung og snúi sér eftir hentisemi. Merkið losnaði of fljótt af fiskinum til að mögulegt væri að skera úr um hvort hann var dauður eða lifandi.\nMerki B: Lítill hluti gagnanna (minna en 10%) frá hverju merki skilar sér ekki rétt þegar sent er gegnum gervihnött. Þar sem eitt merki fannst að auki rekið í fjöru var hægt að bera saman gögnin sem það sendi við gögnin sem það bar. Gögn lesin beint frá merkinu reyndust áreiðanlegri svo að hægt var að áætla staðsetningu fisksins miðað við sjávarfallalíkan (pdf). Mælingarnar sem merkið skráir eru nákvæmlega tímasettar og þar sem sjávarföllin eru vel þekkt er hægt að áætla hvar fiskurinn var staddur út frá útslagi og fasa sjávarfallabylgjunnar.\nMynd 5::\rÁætluð staðsetning skötuselsins út frá sjávarfallalíkani og tímasettum dýptarmælingum. Sleppistaður var rétt utan við Grundarfjörð (rauður kross) þann 14. nóvember 2013.\r\r\rMynd 6::\rDýpismælingar, fiskur B. Rauðu punktarnir standa fyrir þau tilvik þegar dýpismunurinn er meiri en 5 metrar frá mælingunni áður þ.e. fjórum mínútum fyrr\r\r\rFiskur B var merktur í lok nóvember 2013 rétt fyrir utan Grundarfjörð. Hann kafaði fljótt niður á 200 metra dýpi og var á sundi þar til hann nam staðar á þriðja degi á um 60 metra dýpi. Hann var við botninn í um 3 daga en var svo á sundi í um einn dag og hélt sig svo við botninnn næstu 3 daga á eftir. Því næst tók við um 4 daga ferðalag þar sem hann færði sig niður á 200 metra dýpi og dvaldi við botninn í um 4 daga en synti síðan af stað aftur niður á meira dýpi, settist á botninn aftur og hreyfði sig lítið þar til merkið losaði sig af honum.\nMynd 7::\rHröðunarmælingar, fiskur B.\r\r\rHröðunarmælingarnar sýna engar skyndilegar tilfærslur sem gætu virst óeðlilegar. Fiskur B var líklega lifandi þegar merkið losaði sig af. Áhugavert er að sjá að merkið vísar ekki niður á við nema í tveimur mælingum sem bendir til þaess að fiskurinn syndi ekki niður á við heldur láti sig sökkva niður þegar hann fer á aukið dýpi.\nMerkin á yfirborði sjávar: Eftir að merkið losnar frá dýrinu og flýtur upp getur það fyrst farið að senda upplýsingar þar sem útvarpsbylgjur berast ekki í vatni. Gögnin frá merkjunum sem bárust um gervihött eru risjótt. Þó svo merkin framkvæmdu mælingar á 4 mínútna fresti eru margar eyður í þeim. Til þess að gögnin berist þarf gervihnöttur að vera í sjónmáli, öldurót má ekki vera of mikið og batteríið þarf að vera hlaðið en það getur hlaðist með sólarorku:\n Gervihnöttur í sjónmáli Lítið öldurót Batterí nægjanlegt  Mynd 8::\rTími sem líður frá því að merkin losa sig frá fiskunum þar til þau ná sambandi við gervihnött.\r\r\rÁ þessum árstíma, nóv. - feb. eru líkur á ölduróti talsvert miklar vegna vinda. Það hamlar merkjasendingum og einnig hamlar það því að merkið geti hlaðið sólarorku á batteríin en sólarljós er líka af skornum skammti á norðlægum breiddargráðum á þessum árstíma (mynd 8). Batteríið gæti þess vegna verið orðið tómt þegar fyrstu tvö skilyriðin eru uppfyllt. Árstíminn sem merkin okkar poppuðu upp var því ekki hentugur.\nÞað er ljóst að skötuselurinn hentar vel til merkinga af þessu tagi. Hann er stór fiskur og hægsyndur svo merkin trufla hann minna en ella á sundi þó erfitt sé að segja til um hve stórt inngrip þessar merkingar eru fyrir fiskinn. Merkin geta haft áhrif á árangur við veiðar skötuselsins þó hann hafist að mestu við þar sem lítillar birtu gætir.\nMerkin voru forrituð til að losna af þegar þau höfðu verið innan 20 metra dýptarbils í 7 daga. Sá tími er of stuttur þegar um skötusel er að ræða. Í næstu merkingarferð verður þessi tímastilling tekin af.\nMerkin ferðuðust víða eftir að þau komu upp á yfirborðið og gáfu upp GPS staðsetningu sína þar til þau eyðilögðust. Eins og fyrr sagði endaði merki B í fjöru á Suðurlandi en önnur merki týndust á hafi úti nema eitt merki sem endaði á landi í nyrst í Noregi og annað merki gaf upp síðustu staðsetningar sínar inni á firði við Suð-Austur odda Grænlands. Merkjasendingar vörðu í eitt til 3 ár eftir að þau komu upp á yfirborðið.\nMynd 9::\rDæmi um rek merkjanna á yfirborðinu frá janúar til október 2014. Upphafspunktarnir eru kassar og endapunktar stjörnur (ekki eiginlegir endapunktar þar sem skráning hélt áfram) en punktunum ber að taka með fyrirvara. Merki B er rautt á myndinni en merki A er ekki á myndinni.\r\r\r","description":"Merkingar á skötusel voru gerðar árið 2013 og áætlað er að merkja fleiri núna í ár. Niðurstöður úr fyrstu merkingunum gengu vel og hentar fiskurinn vel til slíkra merkinga. Þetta...","id":6,"section":"frettir","tags":["rannsóknir","skötuselur"],"title":"Skötuselsmerkingar","uri":"/is/frettir/skotuselsmerkingar/"},{"content":"Daniel Liesner þýskur líffræðinemi sem dvaldi hjá BioPol ehf og vann undir handleiðslu Dr Bettinu Scholz varði fyrr í mánuðinum meistaravekefni sitt við Háskólann í Rostock í Þýskalandi. Daniel var á Skagaströnd og vann að verkefni sínu frá maí og fram í október 2016. Verkefnið sem ber titilinn „Chytridiomycosis in near coastal phytoplankton communities from the Baltic and Greenland Sea with special emphasis on the influence of abiotic factors on infection prevalence“ og fjallar um sýkingar af völdum sveppa á svifþörungum. Unnið var með sýni sem aflað var úr Húnaflóa og suðvestanverðu Eystrasalti. Daniel fékk afbragðs einkunn fyrir verkefnið og hefur nú hafið doktorsnám við Alfred-Wegener-institute for Polar and Marine Research í Bremerhaven.\nMynd::\rDaniel Liesner.\r\r\r","description":"Daniel Liesner þýskur líffræðinemi sem dvaldi hjá BioPol ehf og vann undir handleiðslu Dr Bettinu Scholz varði fyrr í mánuðinum meistaravekefni sitt við Háskólann í Rostock í Þýskalandi. Daniel var...","id":7,"section":"frettir","tags":["nemar"],"title":"Daniel Liesner varði meistaraverkefni sitt við Háskólann í Rostock í Þýskalandi","uri":"/is/frettir/daniel_nemi/"},{"content":"BioPol ehf á Skagaströnd hefur nú auglýst eftir matvælafræðingi til þess að hafa umsjón með matarsmiðju sem mun rísa í tengslum við rannsóknastofu félagsins. Hlutverk matvælafræðingsins verður fyrst og fremst að veita nauðynlega sérfræðiráðgjöf og aðstoða frumvöðla við að þróa vörur sínar í markaðshæft form. Jafnframt mun viðkomandi aðili aðstoða við uppsetningu gæðahandbóka og veita nauðsynlega ráðgjöf er varðar kröfur hins opinbera varðandi matvælaframleiðslu.\nMatarsmiðjan mun hafa öll tilskilin leyfi til matvælaframleiðslu og skapar því möguleika fyrir frumkvöðla í matvælavinnslu til þess að taka fyrstu skref framleiðslu og þróunar á vörum sínum án þess að leggja út í miklar fjárfestingar. Ætti slík aðstaða meðal annars að geta nýst bændum sem vildu selja afurðir sínar beint frá býli.\nVerkefnið er tilkomið vegna starfa landshlutanefndar fyrir Norðurland vestra sem hafði m.a. það markmið að efla byggðaþróun og fjölga atvinnutækifærum á svæðinu.\nGert er ráð fyrir að Matarsmiðjan verði tilbúin til notkunar seint á þessu ári eða í janúar 2017 og eru bundnar vonir við að fólk af svæðinu muni sjá sér hag í að nýta aðstöðuna.\n","description":"BioPol ehf á Skagaströnd hefur nú auglýst eftir matvælafræðingi til þess að hafa umsjón með matarsmiðju sem mun rísa í tengslum við rannsóknastofu félagsins. Hlutverk matvælafræðingsins verður fyrst og fremst...","id":8,"section":"frettir","tags":[""],"title":"Matarsmiðja hjá BioPol ehf","uri":"/is/frettir/augl_matarsmidjan/"},{"content":"Heiðrún Eiríksdóttir fyrrum starfsmaður BioPol ehf á Skagaströnd, og nemandi við Auðlindadeild Háskólans á Akureyri, varði meistaraverkefni sitt þriðjudaginn 11. október. Heiðrún er fyrsti meistaraneminn sem útskrifast í kjölfar samstarfs BioPol ehf og Háskólans á Akureyri.\nVerkefni Heiðrúnar ber heitið „Cultivation of PUFAs producing Sicyoidochytrium minutum strain using by-products from agriculture“. Markmið verkefnisins var að athuga hvort Sicyoidochytrium minutum gætu nýtt sér aukaafurðir sem falla til í landbúnaði sem fæðu.\nSicyoidochytrium minutum er örvera af ætt Thraustochytriaceae sem hafa eiginleika til þess að framleiða fjölómettaðar fitusýrur (PUFAs) t.d. docosahexaenoic (DHA) og eicosapentaenoic (EPA) omega-3 fitusýrur. Sýnt hefur verið fram á að fólki er nauðsynlegt að fá fjölómettaðar fitusýrur úr fæði í ljósi þess að líkami fólks myndar þessar fitusýrur ekki sjálfur.\nNiðurstöður verkefnisins sýna að S. minutum gat nýtt sér aukaafurðir frá landbúnaði til vaxtar og var vöxturinn borinn saman við viðmiðunaræti. Fitusýrumyndun var 28,17% af þurrvigt og hlutfall DHA 25,24% og 5,7% EPA.\nMeginhluti vinnu við verkefnið fór fram hjá BioPol ehf á Skagaströnd og var hluti af stóru rannsóknaverkefni undir stjórn Magnúsar Arnar Stefánssonar og styrkt af AVS rannsóknasjóð í sjávarútvegi. Hluti vinnunar fór fram einnig við Háskólann á Akureyri og Háskóla Íslands.\nAðalleiðbeinandi verkefnisins var Dr. Magnús Örn Stefánsson og meðleiðbeinandi var prófessor Hjörleifur Einarsson. Andmælandi var Dr. Jakob K. Kristjánsson.\nMynd::\rDr. Magnús Örn Stefánsson, Dr. Jakob K. Kristjánsson og Heiðrún Eiríksdóttir\r\r\r","description":"Heiðrún Eiríksdóttir fyrrum starfsmaður BioPol ehf á Skagaströnd, og nemandi við Auðlindadeild Háskólans á Akureyri, varði meistaraverkefni sitt þriðjudaginn 11. október. Heiðrún er fyrsti meistaraneminn sem útskrifast í kjölfar...","id":9,"section":"frettir","tags":["nemar"],"title":"Heiðrún Eiríksdóttir varði meistaraverkefni sitt við Auðlindadeild Háskólans á Akureyri","uri":"/is/frettir/heidrunvorn/"},{"content":"BioPol ehf í samstarfi við Háskólann á Akureyri halda alþjóðlega vinnustofu þörungasérfræðinga alls staðar að úr heiminum á Skagaströnd í næstu viku. Dr. Bettina Scholz starfsmaður BioPol ehf og Háskólans á Akureyri hefur haft frumkvæði að því að kalla saman 25 vísindamenn frá 11 þjóðlöndum til Skagastrandar til þess að sækja vinnustofu sem ber yfirskriftina \u0026ldquo;2nd Plankton Chytridiomycosis Workshop 15th – 17th september 2016\u0026rdquo;. Umfjöllunarefni fundarins verður samspil þörunga og sýkingarvalda sem herja á þá í náttúrunni.\nÞekking á þessu sviði hefur verið takmörkuð fram til þessa og talið mikilvægt að bæta þar úr enda smáþörungar grunnur að öllu lífi sem þrífst í vatni og sjó. Meginmarkmið vinnustofunnar er að miðla upplýsingum á milli einstaka vísindamanna og undirbyggja sameiginlega styrkumsókn til Evrópusambandisins sem félli undir Horizon 2020. Vinnustofan er styrkt af Uppbyggingarsjóði Norðurlands vestra og Rannsóknasjóði Háskólans á Akureyri.\nFrekari upplýsingar um rannsóknarefnið, sem styrkt er af RANNÍS, má finna undir eftirfarandi hlekk:\nScholz et al. (2016) Zoosporic parasites infecting marine diatoms – A black box that needs to be opened.FungalEcologydoi:10.1016/j.funeco.2015.09.002. http://www.sciencedirect.com/science/article/pii/S1754504815001154\nMynd::\rFlúrljómandi þörungar í smásjá af rannsóknarstofu BioPol\r\r\r","description":"BioPol ehf í samstarfi við Háskólann á Akureyri halda alþjóðlega vinnustofu þörungasérfræðinga alls staðar að úr heiminum á Skagaströnd í næstu viku. Dr. Bettina Scholz starfsmaður BioPol ehf og...","id":10,"section":"frettir","tags":["þörungar"],"title":"Alþjóðleg vinnustofa hjá BioPol ehf á Skagaströnd","uri":"/is/frettir/vinnustofabettina/"},{"content":"Háskólalestin stoppaði á Blönduósi laugardaginn 14. maí og Biopol tók þátt í sýningunni sem var haldin í félagsheimilinu. Á Biopol-básnum var fiskabúr með nokkrum trjónukröbbum, beitukóngum, ígulkerjum, krossfiskum, einum kuðungakrabba og tveimur marhnútum sem fengust í krabbagildrur í Skagastrandarhöfn. Einnig voru nokkur hrognkelsaseiði til sýnis sem voru fengin frá Háskólanum á Hólum.\nGestirnir fengu að taka upp úr búrinu hin harðgerari dýr (krabba og skrápdýr) og krökkunum fannst mjög áhugavert að handleika dýrin. Flestir höfðu dálæti af hrognkelsaseiðunum og kuðungakrabbanum en það var algengt að trjónukrabbarnir vektu óhug hjá sumum enda ófrýnilegir að sjá. Í víðsjánni mátti skoða kvarnir úr fiskum og fleira smásætt eins og hrogn og hreistur fiska sem við höfðum til sýnis fyrir utan félagsheimilið en þar var líka landselshræ sem hafði flækst í veiðarfæri á Húnaflóa daginn áður.\nMörgum þótti spennandi að klappa selnum og skoða hreyfana og tennurnar í honum. Einhver hafði á orði að hann væri ekki svo ólíkur hundinum sínum með mjúkan feld, veiðihár, smá dindil og klær. Við hjá Biopol þökkum Háskólalestinni fyrir þetta tækifæri, gaman að fá að vera með í vísindaveislunni þetta árið!\n\rMynd 1::\rSýningarbás BioPol. Ýmislegt forvitnilegt úr fjörunni var haft meðferðis, líkt og skíði úr hval, ásamt víðsjá og fiskabúri.\r\r\rMynd 2::\rGrásleppuseiði og marhnútur.\r\r\rMynd 3::\rKuðungakrabbi og krossfiskar.\r\r\rMynd 4::\rCharlie, starfskona BioPol, sýnir áhugasömum trjónukrabba.\r\r\r","description":"Háskólalestin stoppaði á Blönduósi laugardaginn 14. maí og Biopol tók þátt í sýningunni sem var haldin í félagsheimilinu. Á Biopol-básnum var fiskabúr með nokkrum trjónukröbbum, beitukóngum, ígulkerjum, krossfiskum, einum kuðungakrabba...","id":11,"section":"frettir","tags":["ýmislegt"],"title":"Háskólalestin á Blönduósi","uri":"/is/frettir/haskolalestin/"},{"content":"Dr. Betttina Scholz starfsmaður BioPol fékk í dag ásamt prófessor Hjörleifi Einarssyni frá Háskólanum á Akureyri nýja vísindagrein birta í European Journal of Phycology. Greinin, Microphytobenthic community composition of two sub-Arctic intertidal flats in Huna Bay (Northern Iceland), fjallar um tegundasamsetningu botnlægra kíslilþörunga á tveimur sniðum í nágrenni Skagastrandar. Greinina má nálgast á eftirfarandi vefsíðu: www.tandfonline.com/doi/full/10.1080/09670262.2015.1024286\n","description":"Dr. Betttina Scholz starfsmaður BioPol fékk í dag ásamt prófessor Hjörleifi Einarssyni frá Háskólanum á Akureyri nýja vísindagrein birta í European Journal of Phycology. Greinin, Microphytobenthic community composition of two...","id":12,"section":"frettir","tags":["útgáfa"],"title":"Víðförull rauðmagi með rafeindamerki","uri":"/is/frettir/nygreinbett/"},{"content":"Í ralli Hafrannsóknastofnunarinnar í mars í vor, nánar tiltekið um borð í Bjarna Sæmundssyni, voru fjórir rauðmagar merktir með rafeindamerki frá Stjörnu Odda og þeim sleppt aftur. Merki þessi safna upplýsingum um dýpi og hitastig á þeim stað þar sem einstaka fiskar hafa haldið sig. Á þann hátt geta merkin gefið mikilvægar upplýsingar um hegðun of atferli einstakra fisktegunda. Eini gallinn er að endurheimta þarf merkin til þess að hægt sé að nálgast upplýsingarnar.\nÞau merku tíðindi gerðust í byrjun apríl að einn af þessum rauðmögum birtist aftur um borð í Sigurey ST 22 frá Drangsnesi. Það er Halldóri Loga Friðgeirssyni skipstjóra og áhöfn hans að þakka að hægt var að nálgast þau forvitnilegu gögn sem hægt var að lesa af merkinu. Á meðfylgjandi mynd má sjá hvar fiskurinn var merktur (út af Skaga) og einnig hvar hann veiddist aftur (norðan við Drangsnes) 19 dögum seinna. Gula línan enduspeglar stystu hugsanlegu vegalengd á milli punktanna tveggja sem eru um 81 km. Hins vegar eru engar líkur á að fiskurinn hafi valið þann kostinn á ferð sinni.\nMynd 1::\rFiskurinn var merktur úti af Skaga en veiddist inni í Húnaflóa, rétt norðan við Drangsnes. Gula línan sýnir stystu vegalengd á milli punktanna tveggja sem er um 81 km.\r\r\rÁ línuritinu hér fyrir neðan má sjá rauða línu sem endurspeglar hitastig sjávar og bláa línu sem gefur til kynna það dýpi sem fiskurinn hélt sig á. Myndin sýnir að fiskurinn hefur ferðast mjög mikið upp og niður í vatnssúlunni allt frá því að vera töluverðan tíma nánast í yfirborði og síðan niður á um 280 metra dýpi. Í lokinn má sjá að fiskurinn festist í neti á tæplega 3. metra dýpi og er síðan dreginn upp. Áhrif sjávarfalla má greina eftir að fiskurinn festist í netinu.\nMynd 2::\rDýptarferill og hitastig. Hitastig sjávarins þar sem fiskurinn hélt sig var mestallan tíman frá 1 °C til 4 °C. Fiskurinn sýnir miklar dýpisbreytingar á stuttum tíma og er mestallan tíman á sundi.\r\r\rEkki er vitað til þess að upplýsingum varðandi ferðir rauðmaga hafi áður verið aflað með þessum hætti. BioPol ehf og Hafrannsóknastofnun hafa um árabil átt gott samstarf m.a. í kringum merkingar á hrognkelsum.\n","description":"Aflatölur á Skagastrandarhöfn hafa verið uppfærðar fyrir janúar 2015 og færðar inn á heimasíðu BioPol ehf. Heildarafli í janúar 2015 var 263.075 kg á móti 278.799 kg í janúar 2014...","id":13,"section":"frettir","tags":["aflatölur"],"title":"Víðförull rauðmagi með rafeindamerki","uri":"/is/frettir/raudmagi/"},{"content":"Aflatölur á Skagastrandarhöfn hafa verið uppfærðar fyrir janúar 2015 og færðar inn á heimasíðu BioPol ehf. Heildarafli í janúar 2015 var 263.075 kg á móti 278.799 kg í janúar 2014, munurinn er því um 16 tonn. Tíðarfar í janúar síðastliðnum var ekki glæsilegt og var það sjómönnum til töluverðs ama. Þó voru 19 dagar í janúar þar sem a.m.k. einn bátur landaði á Skagastrandarhöfn.\nHægt er að skoða aflatölurnar með því að smella hér eða smella á tengilinn „Afli“ í valmynd hér á síðunni.\nMynd::\rSamanburður á lönduðum afla á Skagaströnd milli 2011 og 2014.\r\r\r","description":"Aflatölur á Skagastrandarhöfn hafa verið uppfærðar fyrir janúar 2015 og færðar inn á heimasíðu BioPol ehf. Heildarafli í janúar 2015 var 263.075 kg á móti 278.799 kg í janúar 2014...","id":14,"section":"frettir","tags":["aflatölur"],"title":"Fyrstu aflatölur ársins 2015","uri":"/is/frettir/aflatolurd/"},{"content":"Aflatölur á Skagastrandarhöfn hafa verið uppfærðar fyrir desember 2014 og færðar inn á heimasíðu BioPol ehf. Heildarafli, í desember, var nokkru minni en síðustu tvo mánuði á undan, u.þ.b. 1.000 tonn. Þar munaði aðallega um veðurfarið í desember sem gerði það að verkum að ekki voru margir dagar sem hægt var að róa á miðin. Þannig voru aðeins 11 dagar í desember þar sem afla var landað á Skagastrandarhöfn, þar af voru fjórir dagar þar sem aðeins einn bátur landaði.\nMynd::\rSamanburður á lönduðum afla á Skagaströnd milli 2011 og 2014.\r\r\rNú má einnig sjá samanburð á lönduðum afla síðustu fjögurra ára á Skagaströnd, árin 2011-2014. Árið 2014 var áberandi lakast hvað varðar ferskan afla en var á pari við árið 2011 þegar kemur að frosnum afla.\nHægt er að skoða aflatölurnar með því að smella á tengilinn \u0026ldquo;Afli\u0026rdquo; í valmynd hér á síðunni.\n","description":"Aflatölur á Skagastrandarhöfn hafa verið uppfærðar fyrir desember 2014 og færðar inn á heimasíðu BioPol ehf. Heildarafli, í desember, var nokkru minni en síðustu tvo mánuði á undan, u.þ.b. 1.000...","id":15,"section":"frettir","tags":["aflatölur"],"title":"Uppfærðar aflatölur fyrir árið 2014","uri":"/is/frettir/aflatolurc/"},{"content":"Við hjá BioPol óskum ykkur öllum gleðilegra jóla og farsældar á komandi ári. Þökkum fyrir árið sem er að líða og sjáumst hress á nýju ári.\n","description":"Við hjá BioPol óskum ykkur öllum gleðilegra jóla og farsældar á komandi ári. Þökkum fyrir árið sem er að líða og sjáumst hress á nýju ári.","id":16,"section":"frettir","tags":[""],"title":"Gleðileg jól","uri":"/is/frettir/jol2014/"},{"content":"Alltaf bætist í greinasafnið hjá okkur. Nú hafa þrjár nýjar greinar bæst í safnið en Bjarni Jónsson, fiskifræðingur, er meðhöfundur að þeim öllum. Bjarni hefur stundað rannsóknir á álum og hegðun þeirra. Greinarnar birtust í þremur mismunandi tímaritum, Heredity sem heyrir undir nature publishing group, BMC - Evolutionary Biology og Molecular Biology. Þær fjalla allar á einn eða annan hátt um rannsóknir á álum. Hægt er að hlaða niður greinunum með því að smella á titla þeirra hér að neðan.\nHeredity:\nAssessing patterns of hybridization between North Atlantic eels using diagnostic single-nucleotide polymorphisms\nBMC - Evolutionary Biology:\nDo North Atlantic eels show parallel patterns of spatially varying selection\nMolecular Biology:\nGenome-wide single-generation signatures of local selection in the panmictic European eel\nEinnig er hægt að nálgast greinarnar með því að smella á hlekkinn „Útgáfa“ í valmynd á síðunni og finna þær á listanum.\n","description":"Alltaf bætist í greinasafnið hjá okkur. Nú hafa þrjár nýjar greinar bæst í safnið en Bjarni Jónsson, fiskifræðingur, er meðhöfundur að þeim öllum. Bjarni hefur stundað rannsóknir á álum og...","id":17,"section":"frettir","tags":["rannsóknir","útgáfa"],"title":"Nýjar greinar komnar í greinasafnið","uri":"/is/frettir/nyargreinar/"},{"content":"Aflatölur á Skagastrandarhöfn fyrir nóvembermánuð hafa nú verið færðar inn á síðuna. Magn landaðs afla var nokkuð svipað og í október, þó aðeins minna eða u.þ.b. 1.155 tonn. Ábending barst um hugsanlega villu í útreikningum og hefur hún verið leiðrétt, þ.e. samanburður á aflatölum það sem af er ári 2014 við fyrri ár reyndist ekki réttur. Á því er beðist velvirðingar. Hægt er að skoða aflatölurnar með því að smella hér eða smella á tengilinn \u0026ldquo;Afli\u0026rdquo; í valmynd hér á síðunni.\n","description":"Aflatölur á Skagastrandarhöfn fyrir nóvembermánuð hafa nú verið færðar inn á síðuna. Magn landaðs afla var nokkuð svipað og í október, þó aðeins minna eða u.þ.b. 1.155 tonn. Ábending barst...","id":18,"section":"frettir","tags":["aflatölur"],"title":"Uppfærðar aflatölur","uri":"/is/frettir/aflatolurb/"},{"content":"Ný síða hefur litið dagsins ljós hér á heimasíðunni okkar þar sem hægt er að virða fyrir sér myndrænt aflatölur frá Skagaströnd. Einnig er hægt að sjá samanburð á lönduðum afla milli hafna við Húnaflóa. Stærstur hluti aflatalnanna er frá árinu 2014 en eitt graf sýnir aflatölur á Skagaströnd frá árinu 2011 til 2014.\nHægt er að fara inn á nýju síðuna með því að smella á efstu myndina (grafið) í dálknum hér til hægri, undir fyrirsögninni „Afli úr Húnaflóa“. Einnig er hægt að smella hér og komast þannig beint inn á síðuna.\n","description":"Ný síða hefur litið dagsins ljós hér á heimasíðunni okkar þar sem hægt er að virða fyrir sér myndrænt aflatölur frá Skagaströnd. Einnig er hægt að sjá samanburð á lönduðum...","id":19,"section":"frettir","tags":["aflatölur"],"title":"Aflatölur aðgengilegar á síðunni","uri":"/is/frettir/aflatolur/"},{"content":"Ný grein Ný grein hefur nú bæst í safnið á síðunni, fersk úr prentsmiðjuni. Greinin birtist í tímaritinu ICES Journal of Marine Science og ber heitið „Movements of female lumpfish (Cyclopterus lumpus) around Iceland“. Höfundar hennar eru meðal annarra Dr. James Kennedy, starfsmaður Hafrannsóknarstofnunar með aðsetur hjá BioPol, og Halldór G. Ólafsson, framkvæmdastjóri BioPol. Þess má geta að þessi grein er sú fyrsta, af vonandi mörgum, sem birtist eftir James Kennedy síðan hann fluttist hingað til Skagastrandar.\nGreinin fjallar um hegðunarmynstur grásleppu og ferðalög hennar milli fæðustöðva og hrygningastöðva við Ísland. Hægt er að nálgast greinina rafrænt með því að smella hér eða með því að smella á tengilinn merktan „Skýrslur og Greinar“ hér til vinstri á síðunni og finna greinina í listanum.\nÚtdrátt úr greininni má lesa hér að neðan:\nFerðalög grásleppu kringum Ísland Á vorin og sumrin finnst grásleppa við strendur Íslands þar sem hún hrygnir. Hins vegar er ekki mikið vitað um ferðir hennar eftir komu hennar á strandsvæðin í kringum landið. Heldur hún sig á einum stað eða ferðast hún milli svæða? Til að komast að því hrundi BioPol, í samvinnu við Hafrannsóknarstofnun Íslands, af stað verkefni sem snéri að merkingum á grásleppu. Grásleppa var veidd allt í kringum Ísland og var litlu örmerki með númeri og tengilsupplýsingum komið fyrir á hverjum fiski. Einnig var hver fiskur lengdar- og þyngdarmældur áður en honum var sleppt. Grásleppuveiðimenn voru hvattir til að hafa samband við BioPol og gefa upp númerin á merkjunum, veiðidag og veiðistað, ef þeir veiddu merktar grásleppur. Á árunum 2008-2014 voru 9710 grásleppur veiddar og merktar og 880 af þeim voru svo veiddar aftur.\nFlestar grásleppurnar veiddust aftur nálægt fyrri veiðistað en einnig voru margar sem höfðu synt langar vegalengdir kringum Ísland. Einn fiskur sem sleppt var í Faxaflóa synti 587 km og var veiddur aftur rétt vestan við Melrakkasléttu. Sá fiskur sem synti hraðast synti 297 km á sex dögum, en það gerir 49 km dag-1 eða 2 km klst-1. Sumir fiskar veiddust einu ári eftir að hafa verið merktir og veiddust þeir þá flestir á svipuðum slóðum og í fyrra skiptið. Þetta bendir til þess að grásleppur komi aftur til sömu hrygningarstöðva ár eftir ár.\nEinnig voru merktar grásleppur sem voru á leið sinni til Íslands frá vetrarstöðvum sínum. Þær voru veiddar í mars um borð í Bjarna Sæmundsson, rannsóknarskip Hafrannsóknarstofnunar, og eftir að hafa verið sleppt héldur þær leiða sinna á mismunandi svæði kringum Ísland. Niðursöður þessarar rannsóknar sýna að grásleppur geta vel synt langar vegalengdir, og eftir komuna til strandsvæða Íslands halda sumar sig á sama stað á meðan aðrar færa sig milli staða kringum landið.\nBioPol og Hafrannsóknarstofnun vilja þakka öllum þeim grásleppuveiðimönnum sem höfðu samband vegna merktra fiska, án þeirra hefðu aldrei neinar niðurstöður orðið til.\nGreinin var birt (á ensku) í tímaritinu ICES Journal of Marine Science. Ef þú vilt fá frítt eintak geturðu sent póst á netfangið halldor@biopol.is.\n","description":"Ný grein hefur nú bæst í safnið á síðunni, fersk úr prentsmiðjuni. Greinin birtist í tímaritinu ICES Journal of Marine Science og ber heitið „Movements of female lumpfish (Cyclopterus lumpus) around Iceland“. Höfundar hennar...","id":20,"section":"frettir","tags":["rannsóknir","hrognkelsi"],"title":"Ný grein komin inn","uri":"/is/frettir/nygrein/"},{"content":"Nýtt efni hefur nú bæst við síðuna en það má finna hér á síðunni undir heitinu „Útgefið efni“. Þar má finna ýmsar skýrslur sem starfsmenn BioPol hafa unnið að, greinar sem birst hafa í ritrýndum tímaritum ásamt fleiri ritum sem starfsmenn BioPol hafa á einn eða annan hátt komið að. Þessi nýja síða verður uppfærð reglulega eftir því sem nýtt efni verður til. Hægt er að fara inn á nýju síðuna með því að smella á „Útgefið efni“ í valmynd hér á síðunni.\n","description":"Nýtt efni hefur nú bæst við síðuna en það má finna hér á síðunni undir heitinu „Útgefið efni“. Þar má finna ýmsar skýrslur sem starfsmenn BioPol hafa unnið að, greinar...","id":21,"section":"frettir","tags":["ýmislegt"],"title":"Nýtt efni á síðunni","uri":"/is/frettir/nyttefni/"},{"content":"Í gær miðvikudaginn 26. febrúar fékk starfsfólk BioPol til sín góða gesti úr Fjölbrautarskóla Norðurlands vestra. Um var að ræða 35 nemendur sem á opnum dögum völdu að ferðast um sitt heimahérað og heimsækja fyrirtæki og stofnanir. Nemendurnir fengu almenna kynningu á starfsemi BioPol ehf á Skagaströnd og fengu síðan tækifæri til þess að ganga um skoða ýmislegt áhugavert á rannsóknastofu félagsins. Við hjá BioPol erum afar þakklát yfir að fá svona áhugasama gesti í heimsókn og teljum mjög mikilvægt fyrir fyrirtækið að fá tækifæri til að kynna starfsemi sína fyrir svona ungu og frambærilegu fólki.\nMynd::\rNemendur Fjölbrautarskóla Norðurlands vestra hlýða áhugasamir á Halldór inni á rannsóknarstofunni.\r\r\r","description":"Í gær miðvikudaginn 26. febrúar fékk starfsfólk BioPol til sín góða gesti úr Fjölbrautarskóla Norðurlands vestra. Um var að ræða 35 nemendur sem á opnum dögum völdu að ferðast um...","id":22,"section":"frettir","tags":["ýmislegt"],"title":"Heimsókn nemenda FNV","uri":"/is/frettir/fnvheimsokn/"},{"content":"Mikil ánægja hefur verið meðal forráða- og starfsmanna BioPol ehf með farsælt samstarf við Háskólann á Akureyri allt frá stofnu félagsins árið 2007 og hefur sú ánægja verið gagnkvæm. Í ljósi þess hefur nú verið gerður nýr samningur um áframhaldandi samstarf og fjallar hann einkum um rannsóknir og tækniþróun á sviði sjávarlíftækni, matvælafræði og tengdra sviða. Í því felst m.a. að skilgreina ný rannsóknaverkeni en helsti styrkleiki samstarfsins byggir á samlegð mismunandi sérfræðinga og meiri líkum á árangri með stærri rannsókna- og þróunarverkefnum.\nMynd::\rStefán B. Sigurðsson rektor og Adolf H. Berndsen stjórnarformaður BioPol.\r\r\rSameiginlegt markmið beggja er að nýta best þá sérþekkingu sem samningsaðilar búa yfir auk þess sem samningnum er ætlað að bæta aðgengi vísindamanna og nemenda HA að sérfræðiþekkingu og aðstöðu BioPol og aðgengi sérfræðinga BioPol að þekkingu og aðstöðu Háskólans á Akureyri.\nÍ stjórn BioPol sitja fimm stjórnarmenn og þar af einn frá HA. Með þeim hætti leggur skólinn til verkefnisstjóra með þekkingu á sjávarlíftækni, hagnýtri örverufræði,vinnslutækni matvæla, nýsköpun og atvinnuþróun. Allt frá stofnun BioPol hefur Dr. Hjörleifur Einarsson prófessor við HA gegnt þessu hlutverki.\nSamningurinn tilgreinir jafnframt að HA heldur úti stöðu sérfræðing sem staðsettur er á Skagaströnd. Í dag er það Dr. Magnús Örn Stefánsson sem starfar undir merkjum háskólans hjá BioPol. Meginviðfangsefni Magnúsar hafa verið rannsóknir á smáþörungum með hagnýtingu og frekari atvinnuuppbyggingu í huga.\nNý rannsóknaaðstaða Í tengslum við heimsókn háskólarektors var jafnfrat tekin í notkun, með formlegum hætti, glæsileg viðbót við rannsóknaaðstöðu BioPol. Við það tækifæri klipptu Stefán B. Sigurðsson rektor og Adolf H. Berndsen stjórnarformaður BioPol á borða við inngang nýju rannsóknastofunnar. Um er að ræða aðstöðu sem er sérstaklega hönnuð með það fyrir augum að geta unnið með þörungaræktir við \u0026ldquo;sterílar\u0026rdquo; aðstæður.\n","description":"Mikil ánægja hefur verið meðal forráða- og starfsmanna BioPol ehf með farsælt samstarf við Háskólann á Akureyri allt frá stofnu félagsins árið 2007 og hefur sú ánægja verið gagnkvæm...","id":23,"section":"frettir","tags":["samstarf"],"title":"Endurnýjun samstarfssamnings og formleg opnun rannsóknaaðstöðu","uri":"/is/frettir/samningur2014/"},{"content":"Stjórn og starfsfólk BioPol býður nýja starfsmann, Karin Zech, velkomna til starfa hjá félaginu. Karin er fædd í Þýskalandi en hefur undanfarin 7 ár starfað í Noregi. Karin er með gráðu í lífefnafræði og starfaði síðast við gæðastjórn og vöruþróun hjá Epax sem er stór lýsisframleiðandi í Noregi. Helstu áhugamál Karin eru gönguferðir, hestamennska og listmálun.\nMynd::\rKarin Zech er lífefnafræðingur sem hefur starfað um árabil í Noregi.\r\r\r","description":"Stjórn og starfsfólk BioPol býður nýja starfsmann, Karin Zech, velkomna til starfa hjá félaginu. Karin er fædd í Þýskalandi en hefur undanfarin 7 ár starfað í Noregi. Karin er með...","id":24,"section":"frettir","tags":["ýmislegt"],"title":"Starfsmaður boðinn velkominn","uri":"/is/frettir/nyrstarfsmk/"},{"content":"Starfsfólk og stjórn BioPol ehf bjóða James Kennedy hjartanlega velkominn í hópinn. James er starfsmaður Hafrannsóknastofnunar en er vistaður hjá BioPol á Skagaströnd. Jim, eins og hann er kallaður, er skoti að uppruna og hefur doktorsgráðu frá háskólanum í Liverpool. Doktorsverkefnið fjallaði um fjósemi rauðsprettu í Írlandshafi. Jim hefur verið starfandi í Noregi hjá \u0026ldquo;Möreforsking Marin\u0026rdquo; frá árinu 2008 þar sem rannsóknir á grálúðu var hans meginsvið. Helstu áhugamál Jim eru ljósmyndun og fjallgöngur.\nMynd::\rJames Kennedy eða Jim eins og hann er kallaður er starfsmaður Hafró sem hefur aðsetur hjá BioPol á Skagaströnd\r\r\r","description":"Starfsfólk og stjórn BioPol ehf bjóða James Kennedy hjartanlega velkominn í hópinn. James er starfsmaður Hafrannsóknastofnunar en er vistaður hjá BioPol á Skagaströnd. Jim, eins og hann er kallaður, er...","id":25,"section":"frettir","tags":["ýmislegt"],"title":"Nýr starfsmaður","uri":"/is/frettir/nyrstarfsm/"},{"content":"Hafrannsóknastofnun og BioPol ehf Sjávarlíftæknisetur á Skagaströnd eru nú með í gangi tvenns konar merkingartilraunir sem eins og fyrri ár treysta algerlega á samstarf við grásleppusjómenn.\nMerktir fiskar voru sprautaðir með efninu oxytetracyclin, sem litar beinvef sem getur nýst til að sannreyna aldurslestraraðferðir. Efnið er fúkkalyf og gerir fiskana og hrognin óhæfa til neyslu um tíma eftir merkingu. Þess vegna fara aðstandendur verkefnisins fram á það við sjómenn sem veiða merkta fiska að þeir komi þeim til BioPol eða Hafrannsóknastofnunar.\nTilgangur merkinganna er annars vegar að sannreyna aldur hrognkelsa og hins vegar að afla upplýsinga um gönguhegðun tegundarinnar með rafeindamerkjum.\nAldursgreiningar: Í dag má segja að ekki sé til staðar viðurkennd aðferð til þess að aldursgreina hrognkelsi. Aldursgreiningar eru hins vegar lykilatriði þegar kemur að mati á stofnstærð og mikilvægur þáttur í skilningi á líffræði tegundarinnar. Árið 2012 voru 464 hrognkelsi merkt með fjólubláum merkjum (númeruð 10.001-10.485). Sömu fiskar voru einnig sprautaðir með oxytetracyclin sem er efni sem litar beinvef á þeim tíma sem efninu er sprautað í fiskana m.a. kvarnir þeirra. Þegar og ef eitthvað af þessum fiskum veiðast aftur verður hægt að sannreyna eiginlegan vöxt kvarna fiskanna út frá litarefninu og þannig ákvarða aldur. Fyrir merkin verða veitt 1000 króna verðlaun.\nRafeindamerki: Hafrannsóknastofnun og BioPol ehf hafa í sameiningu fjárfest í 100 rafeindamerkjum frá Stjörnu Odda sem verða sett á hrognkelsi. Merki sem endurheimtast munu geta veitt upplýsingar um staðsetningu einstakra fiska og því varpað ljósi á gönguhegðun tegundarinnar. Nú þegar er búið að merkja 25 fiska en gert er ráð fyrir að merkingum verði lokið í byrjun vertíðarinnar. Til viðbótar rafeindamerkjunum þá eru fiskarnir merktir fjólubláum merkjum eins og sjá má á mynd (númeruð 10.501-10.600). Mikilvægt er að geta þess að fiskarnir voru einnig sprautaðir samskonar efni og getið var hér að ofan. Þar sem svo stutt er liðið frá því að efninu var sprautað í fiskana er EKKI hægt að nýta hrogn þeirra. Fyrir rafeindamerki verða veitt 4000 króna verðlaun.\nMjög mikilvægt er að fiskar sem endurheimtast með fjólubláum merkjum með númerunum sem tilgreind voru hér að ofan eða með rafeindamerkjum séu sendir í heilu lagi til Skagastrandar eða Hafrannsóknastofnunar þannig að hægt sé að lesa af merkjunum og nýta þá til aldursgreininga.\nBioPol ehf\nEinbúastíg 2\n545 SKAGASTRÖND\nHafrannsóknastofnun\nSkúlagötu 4\n121 REYKJAVÍK\nAðstandendur verkefnanna þakka það góða samstarf sem hefur verið við grásleppusjómenn á undanförnum veiðitímabilum og vona að það geti haldið áfram á komandi vertíð.\n","description":"Hafrannsóknastofnun og BioPol ehf Sjávarlíftæknisetur á Skagaströnd eru nú með í gangi tvenns konar merkingartilraunir sem eins og fyrri ár treysta algerlega á samstarf við grásleppusjómenn. Merktir fiskar voru sprautaðir...","id":26,"section":"frettir","tags":["hrognkelsi"],"title":"Hrognkelsamerkingar 2013","uri":"/is/frettir/hrognkelsamerkingar/"},{"content":"Sjávarlíftæknisetrinu BioPol ehf á Skagaströnd var í vikunni sem leið veitt hvatningarverðlaun SSNV atvinnuþróunnar.\nVerðlaunin hafa verið veitt til fyrirtækja á Norðurlandi vestra frá árinu 1999 sem hvatning til áframhaldandi starfsemi og viðurkenning fyrir góðan árangur. Jafnframt er markmið verðlaunanna að hvetja til nýsköpunnar og þróunar og vekja athygli á því sem vel er gert á Norðurlandi vestra.\nStjórn og starfsfólk fyrirtækisins vill koma á framfæri kærum þökkum og er ákaflega stolt af þessari viðurkenningu. Hún mjög mikilvæg fyrir félagið og góð hvatning til áframhaldandi verka. Hinum fallega verðlaunagrip verður fundinn góður staður í húsnæði félagsins.\nMynd::\rHluti af starfsfólki BioPol ehf. með verðlaunagripinn góða.\r\r\r","description":"Verðlaunin hafa verið veitt til fyrirtækja á Norðurlandi vestra frá árinu 1999 sem hvatning til áframhaldandi starfsemi og viðurkenning fyrir góðan árangur. Jafnframt er markmið verðlaunanna að hvetja til nýsköpunnar...","id":27,"section":"frettir","tags":["ýmislegt"],"title":"BioPol ehf. hlýtur hvatningarverðlaun SSNV","uri":"/is/frettir/bphvatning/"},{"content":"Á dögunum kom blaðamaður Feykis í heimsókn til BioPol, forvitnaðist um starfsemi fyrirtækisins og ræddi við starfsfólk. Á næstunni mun Feykir birta greinar um helstu verkefni og rannsóknir fyrirtækisins og þannig gefa lesendum sínum tækifæri á að skyggnast inn í þann fjölbreytilega heim sem vísindasamfélagið á Norðurlandi Vestra svo sannarlega er.\nMynd::\rFrétt í Feyki\r\r\rÍ 3. tölublaði Feykis 2012 birtist fyrsta greinin en í henni var farið yfir rannsóknir BioPol ehf. á hrognkelsum og m.a rætt við Jacob Kasper starfsmann BioPol og sérfræðing við Hafrannsónarstofnun. Greinina má lesa hér.\n","description":"Á dögunum kom blaðamaður Feykis í heimsókn til BioPol, forvitnaðist um starfsemi fyrirtækisins og ræddi við starfsfólk. Á næstunni mun Feykir birta greinar um helstu verkefni og rannsóknir fyrirtækisins og...","id":28,"section":"frettir","tags":["ýmislegt"],"title":"BioPol ehf. í Feykisviðtali","uri":"/is/frettir/bpfeykir/"},{"content":"Árið 2011 veitti Verkefnasjóður Sjávarútvegsins á samkeppnissviði BioPol ehf, Tilraunastöð Háskóla Íslands í Meinafræði að Keldum og Fisk Seafood fjármuni til þess að rannsaka bandormssýkingu í ufsa við strendur landsins.\nÁnægjulegt er að segja frá því að upphaf verkefnisins má rekja til þess að sjómenn á frystitogaranum Arnari HU 1 frá Skagaströnd urðu varir við breytingu í ástandi á ufsa sem veiddur var á ákveðnum svæðum við Ísland. Starfsfólki BioPol bárust sýnishorn af sýktum fiski og í framhaldi af því var haft samband við Árna Kristmundsson sérfæðing í sjúkdómum fiska af Tilraunastöðinni að Keldum. Í kjölfarið var ráðist í að skrifa umsókn til Verkefnasjóðs Sjávarútvegsins.\nÍ verkefninu verður leitast við að kortleggja útbreyðslu sýkingarinnar með söfnun á fiskum vítt og breytt um íslensku efnahagslögsöguna. Áhafnarmeðlimir um borð í Arnari HU 1 sjá um gagnasöfnun en frekari úrvinnsla mun fara fram hjá BioPol ehf og að Keldum.\nMynd::\rBandormur úr ufsa\r\r\rÚrvinnsla á fyrstu fiskunum hófst í dag og á myndinni má sjá starfsfólk BioPol ásamt Árna Kristmundssyni vinna við krufningu á fyrstu fiskunum. Skemmst er frá því að segja að segja að nokkuð af þeim fiskum sem teknir voru til meðhöndlunar reyndust sýktir.\nEngin vitneskja virðist liggja fyrir um þessa bandormstegund í ufsa, hvorki hérlendis né erlendis. Frumgreining hefur farið fram á tegundinni og virðist hún tilheyra bandormategundum af flokki Trypanorhyncha. Tegundir innan þessa flokks eru allþekktar erlendis, þó einkum fullorðinsstig þeirra. Lífsferill þessara tegunda krefst a.m.k. þriggja ólíkra hýsla. Fyrsta lirfustig ormanna finnst í ýmsum hryggleysingjum, þá einkum dýrasvifi. Annað lirfustig finnst í ýmsum tegundum fiska, bæði botnlægra tegunda sem og miðsjávarfiska. Fullorðinsstigið finnst svo í meltingarvegi brjóskfiska, þ.e. hákarla og/eða skata. Tegundir af þessum flokki eru almennt ekki taldar skaðlegar hýsli sínum en geta hins vegar rýrt verðmæti afurða sökum þess að þær festa sig í hold fiskanna og sitja því eftir í flökum sem koma úr flökunarvélum.\n","description":"Árið 2011 veitti Verkefnasjóður Sjávarútvegsins á samkeppnissviði  BioPol ehf, Tilraunastöð Háskóla Íslands í Meinafræði að Keldum og Fisk Seafood fjármuni til þess að rannsaka bandormssýkingu í ufsa við strendur...","id":29,"section":"frettir","tags":["rannsóknir"],"title":"Rannsókn á bandormssýkingu í ufsa","uri":"/is/frettir/ufsikeldur/"},{"content":"BioPol ehf. hefur á síðustu tveimur árum staðið fyrir viðamiklum rannsóknum á lífræði, fæðuatferli og vistfræðilegum áhrifum skötusels á grunnslóð. Í tengslum við þær rannsóknir hafa byggst upp sambönd við erlendar stofnanir, þ.m.t. Hafrannsóknarstofnunina í Færeyjum. Á dögunum fór Sarah Nebel, líffræðingur og starfsmaður BioPol í heimsókn til Færeyja þar sem hún m.a. vann að aldursgreiningum á skötusel og ræddi hugmyndir um áframhaldandi samstarf og rannsóknir.\nHelstu markmið verkefnisins sem BioPol hefur unnið að er að afla þekkingar á lífsháttum, stofnsamsetningu og áhrifum skötusels á vistsamfélög á nýjum búsvæðum tegundarinnar við vestur- og norðurströnd Íslands. Samsetning veiðistofns hefur verið rannsökuð á völdum svæðum við Breiðafjörð, Vestfirði, Húnaflóa auk þess sem áhersla hefur verið lögð á fæðunám skötusels og samspil við aðra nytjastofna, s.s hrognkelsi. Unnið er að birtingu niðurstaðna úr fyrsta hluta rannsóknanna.\nMynd::\rSarah og Hanna Elina Djurhuus starfskona hjá Færeysku hafstofunni.\r\r\r","description":"BioPol ehf. hefur á síðustu tveimur árum staðið fyrir viðamiklum rannsóknum á lífræði, fæðuatferli og vistfræðilegum áhrifum skötusels á grunnslóð. Í tengslum við þær rannsóknir hafa byggst upp sambönd við...","id":30,"section":"frettir","tags":["samstarf"],"title":"Samstarf við Færeyinga","uri":"/is/frettir/sarahforoyar/"},{"content":"Línurnar voru settar út í lok júlí 2010 og á þeim tíma hefur vaxið á þeim mikið af skel, þær stærstu á bilinu 3-4 cm, sem þykir mjög gott. Næstu skref í ræktunarferlinu er að hreinsa skelina af línunum, stærðarflokka og koma skeljum í svokallaða ræktunarsokka. Með því næst hámarks nýting og afföll verða minni.\nMynd::\rÁrsgömul skel við Hvammstanga.\r\r\rHlutverk BioPol í verkefninu hefur einkum verið að fylgjast með umhverfisþáttum og sjá um sýnatöku. Má þar nefna vöktun á hitastigi, seltu og magni þörunga. Einnig hefur BioPol ehf vaktað stærð og magn kræklingalirfa í sjó, en það er nauðsynlegt til að finna rétta tíman til að setja út línur.\nMynd::\rKræklingur vex á línu við Hvammstanga.\r\r\r","description":"Línurnar voru settar út í lok júlí 2010 og á þeim tíma hefur vaxið á þeim mikið af skel, þær stærstu á bilinu 3-4 cm, sem þykir mjög gott. Næstu...","id":31,"section":"frettir","tags":["rannsóknir"],"title":"Kræklingarækt lofar góðu á Hvammstanga","uri":"/is/frettir/skelhvammst/"},{"content":"Laus er til umsókna staða sérfræðings hjá BioPol ehf á Skagaströnd. BioPol ehf., Sjávarlíftæknisetur á Skagaströnd og Háskólinn á Akureyri óska eftir að ráða sérfræðing á sviði líftækni, líffræði eða einstakling með sambærilega menntun. Umsækjanda er ætlað að stunda rannsóknir og kennslu á sviði sjávarlíftækni. Sérstaklega er horft til rannsókna á örverum. dýra- og plöntusvifi með hagnýtingu í huga. Einnig er viðkomandi ætlað að móta og byggja upp frekari rannsóknir á þessu sviði og leggja grunn að framleiðslu afurða. Starfsstöð umsækjenda verður á Skagaströnd.\nHæfniskröfur:\nMeistara eða doktorspróf í fyrrgreindum fræðigreinum.\nReynsla af rekstri og uppsetningu rannsóknaverkefna.\nReynsla og þekking á ræktun örvera/einfrumunga.\nSjálfstæð og skipulögð vinnubrögð.\nUmsóknafrestur er til og með 1. ágúst nk. Umsóknir með ýtarlegum upplýsingum um menntun, starfsreynslu og meðmælendur berist BioPol ehf., Einbúastíg 2, 545 Skagaströnd. Hæfi umsækjenda verður metið eftir reglum Háskólans á Akureyri.\nNánari upplýsingar veitir Hjörleifur Einarsson hei@unak.is prófessor við Haskólann á Akureyri í síma 460-8502 og Halldór G. Ólafsson halldor@biopol.is framkvæmdastjóri í síma 452-2977 eða 896-7977.\n","description":"BioPol ehf., Sjávarlíftæknisetur á Skagaströnd og Háskólinn á Akureyri óska eftir að ráða sérfræðing á sviði líftækni, líffræði eða einstakling með sambærilega menntun. Umsækjanda er ætlað að stunda rannsóknir og...","id":32,"section":"frettir","tags":["ýmislegt"],"title":"BioPol ehf og Háskólinn á Akureyri auglýsa stöðu sérfræðings á Skagaströnd","uri":"/is/frettir/lausstada2011/"},{"content":"Jacob Kasper, starfsmaður BioPol ehf. og Hafrannsóknastofnunar Íslands, hélt þann 4. febrúar síðastliðinn, fyrirlestur á alþjóðlegum fundi um grásleppumál. Fundurinn, sem haldinn var í London, er árlegur viðburður og var nú haldinn í 23. skipti undir yfirskriftinni „Lumpfish Roe Matters“. Fundinn sóttu 30 manns frá 11 löndum og má þar nefna aðila frá hagsmunasamtökum sjómanna, hrognakaupmenn og heildsala. Jacob hélt fyrirlestur undir yfirskriftinni „Fisheries Summary: Lumpfish (Cyclopterus lumpus)“ og fjallaði hann m.a um líffræði tegundarinnar, afla á heimsvísu og ástand stofnsins við Íslandsstrendur.\nGrásleppa:\rCyclopterus lumpus. Merkt og mæld\r\r\r","description":"Jacob Kasper, starfsmaður BioPol ehf. og Hafrannsóknastofnunar Íslands, hélt þann 4. febrúar síðastliðinn, fyrirlestur á alþjóðlegum fundi um grásleppumál. Fundurinn, sem haldinn var í London, er árlegur viðburður og var...","id":33,"section":"frettir","tags":["ýmislegt"],"title":"Jacob Kasper með innlegg á ráðstefnu um grásleppumál.","uri":"/is/frettir/kasperhrognkelsi/"},{"content":"BioPol ehf. hefur skrifað undir samning við VeroMara í Skotlandi sem snýr m.a að kaupum á sérfræðiráðgjöf og aðstoð við uppbyggingu á rannsóknaraðstöðu til mælinga á þörungaeitri í kræklingi.\nFyrirtækið VeroMara heldur úti viðurkenndum þjónustumælingum fyrir skelfiskræktendur og fiskeldisfyrirtæki. Fyrirtækið er hluti af GlycoMar Limited og er til húsa í the European Centre of Marince Biotechnology í Oban í Skotlandi. Megin styrkur og áherslur fyrirtækisins liggja í rannsóknum í sjávarlíftækni, greiningum á skelfiskeitri og mælingum á ATP-asa virkni í tálknum fiska.\nÍ mars næstkomandi mun Dr. Charlie Bavington, framkvæmdastjóri VeroMara, koma til Skagastrandar, kynna sér aðstöðu fyrirtækisins og aðstoða við uppsetningu á búnaði til mælinga á þörungaeitri.\nVeroMara:\rí húsnæði European Centre of Marince Biotechnology í Oban í Skotlandi\r\r\r","description":"BioPol ehf. hefur skrifað undir samning við VeroMara í Skotlandi sem snýr m.a að kaupum á sérfræðiráðgjöf og aðstoð við uppbyggingu á rannsóknaraðstöðu til mælinga á þörungaeitri í kræklingi. Fyrirtækið...","id":34,"section":"frettir","tags":["samstarf"],"title":"BioPol ehf. skrifar undir samning við VeroMara.","uri":"/is/frettir/veromara-biopol/"},{"content":"BioPol ehf. hefur skrifað undir samning við fyrirtækið Jellett Ltd. í Kanada sem miðar að rannsóknum, sölu og dreifingu á svo kölluðum Rapid Tests sem nota má til greininga á þörungaeitri í skelfiski og sjósýnum. Prófin, sem eru einskonar óléttupróf, eru hliðlæg ónæmispróf (Lateral Flow Immunoassay) sem hafa verið hönnuð með það fyrir augum að vera ódýr, einföld í notkun og gefa skjóta niðurstöðu.\nPrófin hafa gefið góða raun sem skimunarpróf og eru dæmi um að rannsóknastofur hafi getað sparað umtalsverða peninga með notkun þeirra og fækkað músadrápi um allt að 60%. Til eru þrjár mismunandi gerðir af prófum en með þeim er hægt að mæla helstu tegundir af þörungaeitri (ASP, DSP og PSP) u.þ.b. 35 mínútum. Prófin munu einnig nýtast sem öflugt tæki við innra eftirlit og vöktun hjá kræklingaræktendum. Sumarið 2011 mun BioPol ehf. hefja samanburðarrannsóknir þar sem niðurstöður mælinga með Jellett prófum verða bornar saman við niðurstöður með öðrum mælingum.\nSamstarfssamningur 2011:\rBjarni Jónasson verkefnastjóri hjá BioPol með þörungaeiturspróf frá Jellett í Kanada.\r\r\r","description":"BioPol ehf. hefur skrifað undir samning við fyrirtækið Jellett Ltd. í Kanada sem miðar að rannsóknum, sölu og dreifingu á svo kölluðum Rapid Tests sem nota má til greininga á...","id":35,"section":"frettir","tags":["samstarf"],"title":"BioPol ehf. skrifar undir samning við Jellett Ltd. í Kanada.","uri":"/is/frettir/jellet-biopol/"},{"content":"Sjávarlíftæknisetrið BioPol ehf. á Skagaströnd var í vikunni formlega boðið að vera aðili að verkefninu NPP WATER sem styrkt er af Norðurslóðaáætlun ESB; NPP (Northern Periphery Programme). Verkefnið miðar að því að minnka þau neikvæðu áhrif sem blómi eitraðra svifþörunga getur haft á kræklingarækt og fiskeldi á jaðarsvæðum.\nÞað var margt góðra gesta hjá starfsfólki BioPol ehf. í vikunni sem leið í tengslum við þáttöku í verkefninu. Dr. Robin Raine frá Martin Ryan Institute National University of Ireland, verkefnisstjóri NPP WATER, og þeir Dr. Jean-Pierre Lacaze og Guillaume Hermann frá Marine Scotland komu og héldu tveggja daga námskeið. Farið var yfir skjótvirkar mæliaðferðir á þörungaeitri í skelfiski og einnig fræðst um notkun svokallaðra SPATT-poka sem eru einskonar te-pokar sem safna í sig þörungaeitri beint úr sjó.\nMeðal helstu markmiða verkefnisins er að finna leiðir til að minnka þá röskun sem verður á uppskeru kræklingaræktenda vegna eiturþörungablóma með því að ná betri stjórn á framleiðslunni. Þeim markmiðum er m.a hægt að ná með áhrifaríkum vöktunaraðferðum, nýrri tækni við vöktun þörungaeiturs í sjó og með notkun spálíkana. Í kjölfarið er stefnt að því að halda námskeið fyrir stofnanir og fyrirtæki um notkun fljótvirkra aðferða við mælingar á þörungaeitri í skelfiski og aðferðir þróaðar svo hægt sé að mæla þessa þætti með staðbundnari hætti en áður hefur þekkst.\nHeimasíðu verkefnisisins má sjá hér.\nMynd::\rBjarni, Halldór og Sarah ásamt Dr. Robin Raine, Dr. Jean-Pierre Lacaze og Guillaume Hermann\r\r\r","description":"Sjávarlíftæknisetrið BioPol ehf. á Skagaströnd var í vikunni formlega boðið að vera aðili að verkefninu NPP WATER sem styrkt er af Norðurslóðaáætlun ESB; NPP (Northern Periphery Programme). Verkefnið miðar að...","id":36,"section":"frettir","tags":["samstarf"],"title":"BioPol tekur þátt í NPP verkefni","uri":"/is/frettir/npp-biopol/"},{"content":"Starfsfólk BioPol ehf fékk góðan gest í vikunni. Charlie Bavington framkvæmdastjóri VeroMara í Skotlandi var á Skagaströnd alla síðustu viku til þess að kynna starfsfólki BioPol mismunandi aðferðir við mælingar á þörungaeitri í skelfiski.\nÁ undanförnum misserum hefur starfsfólk BioPol verið að kynna sér fljótvirkar aðferðir við að mæla mismunandi þörungaeitur í skelfiski. Gert er ráð fyrir að í apríl fari af stað umfangsmikið verkefni sem miðar að því að bera saman fjölda eiturþörunga í sjó og magn þörungaeiturs í skelfiski. Verkefninu er ætlað að skila mikilvægum upplýsingum varðandi vistfræði eiturþörunga við Ísland og tengjast þróun aðferða sem munu nýtast kræklingaræktendum til lækkunar á kostnaði við mælingar á þörungaeitri.\nBjarni Jónasson starfsmaður BioPol ehf. mun næstkomandi föstudag halda erindi á ráðstefnu hjá Skelrækt, hagsmunasamtökum skelræktenda á Íslandi, þar sem m.a. verður gert grein fyrir því sem að Charlie hafði fram að færa.\nFrekari upplýsingar um þörungaeitur má finna hér fyrir neðan.\nStarfsfólk Biopol:\rásamt Charlie Bavington\r\r\rHvað er þörungaeitur? Þörungar og bakteríur sem lifa samlífi með þörungum geta stundum framleitt eitruð efnasambönd. Af þúsundum tegunda smásærra svifþörunga, sem eru grunnurinn í fæðukeðjunni í hafinu, eru þó aðeins nokkrir tugir sem geta framleitt eitur. Helsta áhyggjuefni manna varðandi svokallaðan „blóma“ eitraðra þörunga (Harmful Algal Blooms), þ.e þegar fjöldi einstakra tegunda verður mikill í sjónum, er þegar skelfisktegundir eins og kræklingur sía þörunga úr sjónum og verða í kjölfarið eitraðir. Þá getur magn uppsafnaðs eiturs orðið það mikið að það getur jafnvel valdið dauða þeirra sem neyta skelfisksins (Shumway, 1990).\nEitrunaráhrif af völdum eitraðra þörunga kallast: (PSP)\nParalitic Shellfish Poisoning (lömunareitrun). Eitur: Saxitoxin\n(ASP)\nAmnesic Shellfish Poisoning (óminniseiturn). Eitur: Domoic acid\n(DSP)\nDiarrhetic Shellfish Poisoning (niðurgangseitrun). Eitur: Okadaic acid\nPSP\rASP\rDSP\r\r(PSP) Paralitic Shellfish Poisoning (lömunareitrun) Af eitruðum þörungum sem finnast við Ísland veldur skoruþörungurinn Alexandrium einna mestum áhyggjum. Þörungurinn framleiðir saxitoxin (taugaeitur) sem veldur lömunarveiki PSP (Paralytic Shellfish Poisoning). Getur valdið ógleði, uppköstum, svima, doða við varir og tungu og í verstu tilfellum öndunarerfiðleikum, lömun og dauða.\nVið mælingar á PSP eitri notumst við kit RIDASCREEN®FAST PSP SC frá frá rBioparm í Þýskalandi.\n\r(ASP) Amnesic Shellfish Poisoning (óminniseiturn) Pseudo-nitzschia er eini kísilþörungurinn sem getur verið eitraður við Ísland. Tegundin blómstrar yfirleitt um vor eða sumar en getur fundist nánast allt árið. Þær tegundir Pseudo-nitzschia sem eru eitraðar framleiða domoic sýru sem getur valdið svokallaðri óminniseitrun, Amnesic Shellfish Poisoning (ASP). Einkenni eitrunar eru meltingatruflanir, taugatruflanir svo sem ruglingur, minnisleysi, mikill höfuðverkur og flogaköst. Getur valdið dauða.\nASP eitur er hægt að mæla með góðum árangri með ELISA- prófi. Prófið sem við notum fyrir ASP eitur kemur frá Biosense Laboraties í Noregi eða með prófum frá Jellett í Kanada.\n\r(DSP) Diarrhetic Shellfish Poisoning (niðurgangseitrun) Til eru yfir 200 tegundir af ættkvíslinni Dinophysis en aðeins 8 af þeim eru taldar eitraðar. Hafrannsóknarstofnun Íslands hefur sérstaklega fylgst með 3 af þeim. Þörungar af þessari tegund framleiða okadaic sýru og dinophysistoxin (DTX-1) og valda þeir DSP eitrun (Diarrhetic Shellfish Poisoning). Áhrif eitrunar eru yfirleitt magaverkir, ógleði, svefnhöfgi en dauðsföll hafa ekki verið rakin til eitrunar af völdum Dinophysis.\nELISA- prófin sem við notum til mælinga á DSP eru frá Biosense Labaratories í Noregi en við höfum verið í viðræðum við GlycoMar í Skotlandi um að taka upp Phosphatase Inhibition Assay aðferð við mælingar á DSP eitri.\n\r\r\r'use strict';\rvar containerId = JSON.parse(\"\\\"216af2003a7ca842\\\"\");\rvar containerElem = document.getElementById(containerId);\rvar tabLinks = null;\rvar tabContents = null;\rvar ids = [];\rif (containerElem) {\rtabLinks = containerElem.querySelectorAll('.tab__link');\rtabContents = containerElem.querySelectorAll('.tab__content');\r}\rfor (var i = 0; i 0) {\rtabContents[0].style.display = 'block';\r}\r Alexandrium þörungar:\rAlexandrium þörungar sem voru í sýni í Miðfirði 3.6.2010\r\r\rPseudo-nitzschia:\rKísilþörungurinn Pseudo-nitzschia\r\r\rDinophysis acuminata:\rDinophysis acuminata þörungur úr sýni sem tekið var í Miðfirði þann 3.6.2010\r\r\r","description":"Starfsfólk BioPol ehf fékk góðan gest í vikunni. Charlie Bavington framkvæmdastjóri VeroMara í Skotlandi var á Skagaströnd alla síðustu viku til þess að kynna starfsfólki BioPol mismunandi aðferðir við mælingar...","id":37,"section":"frettir","tags":["ýmislegt"],"title":"Gestur frá Vero Mara Ltd. í Skotlandi hjá BioPol ehf","uri":"/is/frettir/veromaragestur/"},{"content":"Í dag 10. mars er handhöfum grásleppuleyfa heimilt að leggja net sín víðast hvar um landið. Ekki er þó líklegt að margir hafi farið af stað til að leggja þar sem veðurlag er ekki hagstætt til sjóferða.\nStarfsfólk BioPol hefur, líkt og grásleppusjómenn, að undanförnu verið að undirbúa sig fyrir komandi grásleppuvertíð. Í ár er áætlað að framkvæma umfangsmiklar lengdarmælingar á hrognkelsum ásamt því að merkja um 2.000 fiska. Lögð verður áhersla á að framkvæma merkingar sem mest í lok vertíðar til þess að auka líkur á endurheimtum á milli ára.\nÁ undanförnum þremur árum hafa verið merkt rúmlega 7.500 hrognkelsi í einstaklega góðu samstarfi við grásleppsjómenn vítt og breytt um landið. Endurheimtur hafa verið nokkuð góðar innan vertíða en frekar fáar á milli ára.\nNú verðum við bara að vona að vorið fari að birtast í veðurkortunum, þrátt fyrir að talað sé um að öskudagur eigi sér 18 bræður.\nGrásleppunetabaujur:\rhafðar til fyrir vertíð vorsins\r\r\r","description":"Í dag 10. mars er handhöfum grásleppuleyfa heimilt að leggja net sín víðast hvar um landið. Ekki er þó líklegt að margir hafi farið af stað til að leggja þar...","id":38,"section":"frettir","tags":["hrognkelsi","rannsóknir"],"title":"Grásleppuvertíðin hafin","uri":"/is/frettir/grslvert/"},{"content":"Sérfræðingur á sviði líftækni eða líffræði BioPol ehf., Sjávarlíftæknisetur á Skagaströnd og Háskólinn á Akureyri óska eftir að ráða sérfræðing á sviði líftækni, líffræði eða einstakling með sambærilega menntun. Umsækjanda er ætlað að stunda rannsóknir og kennslu á sviði sjávarlíftækni. Sérstaklega er horft til rannsókna á örverum, dýra- og plöntusvifi með hagnýtingu í huga. Einnig er viðkomandi ætlað að móta og byggja upp frekari rannsóknir á þessu sviði. Starfsstöð umsækjanda verður á Skagaströnd.\nHæfniskröfur: Meistara eða doktorspróf í fyrrgreindum fræðigreinum. Reynsla af rekstri og uppsetningu rannsóknaverkefna. Sjálfstæð og skipuleg vinnubrögð.\nUmsóknarfrestur er til og með 15. mars nk. Umsóknir með ýtarlegum upplýsingum um menntun, starfsreynslu og meðmælendur berist BioPol ehf., Einbúastíg 2, 545 Skaga-strönd. Hæfi umsækjanda verður metið eftir reglum Háskólans á Akureyri.\nNánari upplýsingar veitir Hjörleifur Einarsson hei@unak.is prófessor við Háskólann á Akureyri í síma 460 8502 og Halldór G. Ólafsson halldor@biopol.is framkvæmdastjóri í síma 452 2977 eða 896 7977.\nLaus staða:\rhjá BioPol\r\r\r","description":"BioPol ehf., Sjávarlíftæknisetur á Skagaströnd og Háskólinn á Akureyri óska eftir að ráða sérfræðing á sviði líftækni, líffræði eða einstakling með sambærilega menntun. Umsækjanda er ætlað að stunda rannsóknir og...","id":39,"section":"frettir","tags":["ýmislegt"],"title":"Laus staða hjá BioPol ehf.","uri":"/is/frettir/lauststarf2011/"}]